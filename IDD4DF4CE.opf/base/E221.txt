༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD159439
ImageGroup:
ISBN:
12PD19670
n/a
LCCN:
n/a
Title:
སྨྱུང་གནས་ཀྱི་རྣམ་གཞག
smyung gnas kyi rnam gzhag
Author:
in/a
n/a
n/a;n/a
Descriptor:
Original Publication:
Place:
Publisher:
pe cin/
mi rigs dpe skrun khang/
n/a
Date:
Volume:
Total Volumes:
TBRC Pages:
Introductory Pages:
Text Pages:
n/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



༤ སྨྱུང་གནས་ཀྱི་རྣམ་གཞག་
པདྨ་བྱང་ཆུབ་ཀྱིས་བརྩམས།
མི་རིགས་དཔེ་སྐྲུན་ཁང་།
་
་
།



༈ གཞུང་འདིའི་བྱེད་པོ་པདྨ་བྱང་ཆུབ། །
དུས་རབས་ཤིག་གི་ཉམས་རྒུད་དེ། སྐྱེས་འགྲོའི་ཀུན་
སྤྱོད་དབྱར་དགུན་བཞིན་འགྱུར་བའི་ལོ་ཟླ་འདིར། སྙིགས་
དུས་ཟློས་གར་གྱི་འཁྲབ་སྟེགས་སྟེང་ནས། ཁོ་པ་སྒྱུ་རྩལ་
པ་ཚོས། ཉམས་འགྱུར་སྟོང་ལྡན་གྱི་རྡོག་བྲོ་རྒྱག་བཞིན།
ཐོལ་བྱུང་ཀློང་རྡོལ་གྱི་གླུ་གཞས་གྱེར་སྐབས། དཀར་
ནག་དབྱེ་འབྱེད་ཀྱི་འདྲེན་བྱེད་གསལ་བའི་མཁན་པོ་སྟེ།
ཚུལ་ཏིང་ཤེར་གསུམ་གྱི་འདབ་སྟོང་རྒྱས་པའི་པདྨ་ཚེ།
བླ་མེད་བྱང་ཆུབ་ཆེན་པོའི་གཞུང་ལམ་ན་ཁུ་སིམ་མེར་
བཞུགས། གང་ལྟར་མཛེས་པའི་འདབ་མ་དང་མངར་
བའི་དྲི་བསུང་འདིས། སྣོད་བཅུད་འདིར་སྐྱོ་བའི་ཤེས་ལྡན་
པ་སྐོར་ཅིག་གི་ངུ་མ་རྒོད་ཀྱི་སྣང་བ་དེ་གཞི་ནས་གསོ་སྲིད།
གཙང་རིགས་སྐལ་བཟང་རྣམ་འདྲེན་གྱིས།



༄༅། །སྨྱུང་གནས་ཀྱི་རྣམ་གཞག་
པདྨ་བྱང་ཆུབ་ཀྱིས་བརྩམས།
མི་རིགས་དཔེ་སྐྲུན་ཁང་།



ཐོག་མའི་སྙན་སྒྲོན།
༼གཅིག༽
མགོ་ལོག་འབུམ་པ་ཁག་གསུམ་གྱི་ཡུལ་གྲུ་རུ་སྐྱེ་བའི་མྱུ་གུ་བཞད་
ཅིང་། མདོ་ཁམས་མི་ཉག་ལྷ་སྒང་གི་ཆོས་གྲྭ་རུ་ཐོས་བསམ་གྱི་ལང་ཚོ་
ཡོངས་སུ་རྫོགས་ཏེ། རིས་མེད་གངས་ལྗོངས་ཀྱི་ཡུལ་གྲུ་སོ་སོར་དམ་
ཆོས་བདུད་རྩིའི་གྲུ་ཆར་ཆད་མེད་དུ་འཇོ་བའི་སྤྲུལ་པའི་སྐུ་མཆོག་དམ་
པ་པད་མ་བྱང་ཆུབ་ལགས་ཀྱིས་མཛད་པའི་བསྙེན་གནས་དང་ཐེག་ཆེན་
གསོ་སྦྱོང་དུ་གྱུར་པ་སྨྱུང་གནས་གཉིས་ཀྱི་ཁྱད་པར་གསལ་བར་ཕྱེས་ཏེ་
བརྗོད་པའི་ལྗགས་བཤད་འདི་ནི་དོན་འདུས་ཤིང་ཁ་གསལ་བ་ཐེག་དམན་
དུས་ཁྲིམས་ཡན་ལག་བརྒྱད་པ་བསྙེན་གནས་དང་ཐེག་པ་ཆེན་པོའི་ཉེས་
སྤྱོད་སྡོམ་པའི་ཚུལ་ཁྲིམས་སུ་གྱུར་པའི་གསོ་སྦྱོང་སྨྱུངས་པར་གནས་
པའི་ཁྱད་པར་སོགས་ལ་སྔོན་མེད་པའི་གསལ་བཤད་ཉིན་མོར་བྱེད་པས་
དཀའ་གནད་པདྨོའི་འདབ་བརྒྱ་རྣམ་པར་འཁྲོལ་ཞིང་། ལུང་རིགས་ཀྱི་ཟིལ་
མངར་རབ་ཏུ་གཡོ་བས་དཔྱོད་ལྡན་གྱི་བུང་བའི་དགའ་སྟོན་ལེགས་པར་



འགྱེད་པའི་གཞུང་བཟང་པོ། དེང་དུས་ཀྱི་སྐྱེ་བོ་སྨྱོན་པ་མིག་མེད་ལྟ་བུ་
དག་ལ་ནད་མིག་གི་མེ་བཙའ་བཞིན་དུ་ཉམས་སུ་ལེན་པ་ལ་ཤིན་ཏུ་སྨན་
ཞིང་གོལ་ནོར་ཐེ་ཚོམ་གྱི་འཆིང་སྒྲོག་ཡངས་པོར་འཁྲོལ་བའི་གདམས་པ་
ཞིག་ལགས་པས།ཇི་སྐད་དུ། རྒྱུད་བླ་མ་ལས། །
གང་ཞིག་དོན་ལྡན་ཆོས་དང་ཉེར་འབྲེལ་ཞིང་།།
ཁམས་གསུམ་ཀུན་ནས་ཉོན་མོངས་སྤོངས་ཕྱིར་གསུང་།།
ཞི་བའི་ཕན་ཡོན་སྟོན་པར་མཛད་པ་གང་།།
དེ་ནི་དྲང་སྲོང་བཀའ་ཡིན་ལྡོག་པ་གཞན།།
ཞེས་གསུངས་པ་ལྟར་བརྗོད་བྱ་རྒྱལ་བའི་བཀའ་དང་མཐུན་པས་
ཟབ་ཅིང་དོན་ཆེ་བ། རྗོད་བྱེད་སྒྲོས་གཙང་བས་ཉན་སྤྲོ་ཞིང་གོ་སླ་བ་ཞིག་
ལགས་ཕྱིར། སྔོན་མེད་ཀྱི་ལེགས་བཤད་དང་། །
སྐལ་ལྡན་གྱི་འཇུག་ངོགས། དད་ལྡན་གྱི་བསླབ་བྱ། དཔྱོད་ལྡན་གྱི་
བསྟོད་གནས། བླང་དོར་གྱི་དམིགས་བུ། ཐེ་ཚོམ་གྱི་འགག་འཁྲོལ། ཡ་
རབས་ཀྱི་སྙིང་ནོར་དུ་མཐོང་ནས་མོས་པའི་ཐལ་མོ་སྦྱར་ཞིང་སྤྲོ་བའི་མེ་
ཏོག་འཐོར་རིགས་ཞེས་རྗེས་སུ་ཡི་རང་གི་དྲིལ་ཆུང་རྡུང་བ་པོ་ནི་རྗེ་དཀར་
བ་མཚོ་བྱུང་དགྱེས་པའི་བློ་གྲོས་སམ་ཨོ་རྒྱན་བརྩོན་འགྲུས་སོ།།
༢༠༠༨. ༤. ༢



it
༼ གཉིས༽
ཐུགས་རྗེའི་འོད་ཞགས་དམར་པོའི་སྣང་བ་ཡིས།།
འཇིག་རྟེན་གསུམ་གྱི་གདུལ་བྱའི་པད་མོའི་ཚལ།།
བླ་མེད་དགའ་བདེའི་དཔལ་གྱིས་འཛུམ་པར་བྱེད།།
ཇི་སྙེད་འཕགས་པའི་ཚོགས་ལ་ནམ་ཡང་གུས།།
ཞེས་གུས་པའི་ངག་གིས་མདུན་བསུས་ཤིང་བཀྲ་ཤིས་པའི་ཚིག་
གི་མེ་ཏོག་གང་ཞིག་འཐོར་བར་བྱེད་པ་ནི། དེ་ཡང་གངས་ལྗོངས་པད་མ་
དཀར་བོའི་འདབ་མ་ལ་ཆགས་པའི་ལྕགས་མོ་མགོ་ལོག་གི་གེ་སར་གྱི་དྲི་
བསུང་ཕྱོགས་སུ་ལེགས་པར་འཐུལ་ཞིང་ངད་པ་ལེགས་སོ།།
ད་ལན་ཐོས་བསམ་གྱིས་ཕྱུགས་པའི་སྤྲུལ་བའི་སྐུ་མཆོག་པད་མ་
བྱང་ཆུབ་གང་གིས་ཐུགས་སེམས་རྣམ་དག་གིས་འགྲོ་བ་མང་པོར་ཕན་
པར་དགོངས་ནས་བསྙེན་གནས་དང་། ཐེག་ཆེན་གསོ་སྦྱོང་སོགས་ཀྱི་ངོ་
བོ་དང་། ཁྱད་པར། ཕན་ཡོན་རྣམས་ལེགས་བཤད་ཀྱི་ཀུར་གམ་ཆུན་པོའི་
ལག་སྐྱེས་འདི་ལྟར་སྩོལ་བའི་དེབ་ཉིད་པར་སྐྲུན་བྱེད་པར་སྙིང་ནས་དགའ་
བ་དང་བསྟོད་བསྔགས་འབུལ་ཞིང་རྗེས་སུ་ཡི་རང་རྣམ་དག་ཞུ་ལགས། །
དེ་བཞིན་ཆོས་དེབ་འདི་ལ་བརྟེན་ནས་འགྲོ་བ་མང་པོར་དགེ་བསྒྲུབ་



སྡིག་སྤང་གི་རྒྱུ་རྐྱེན་དམ་པར་འགྱུར་བར་སྙིང་ནས་སྨོན་པ་བཅས།
བོད་ས་བྱི་ལོའི་ཧོར་ཟླ་༣ པའི་ཡར་ཚེས་༡༡དགེ་བར་མགོ་ལོག་པ་
ཧཱུཾ་ཀར་རྡོ་རྗེས་གུས་པས་ཕུལ།།
༼གསུམ༽
དེ་ཡང་རྒྱལ་བ་རྫོགས་པའི་སངས་རྒྱས་ཐབས་མཁས་ལ་ཐུགས་རྗེ་
ཚད་མེད་མངའ་བའི་བདག་ཉིད་ཅན་དེས་གདུལ་བྱ་རྣམས་ཀྱི་ཁམས་དང་
དབང་བོ་མོས་པའི་བྱེ་བྲག་གིས་ཆོས་ཀྱི་སྒོ་མོ་ཇི་སྙེད་ཅིག་བཀའ་བསྩལ་
བའི་ནང་ནས། དེང་དུས་སྙིགས་མ་ལྔ་ཆེས་ཆེར་བདོ་ཞིང་སྐྱེ་དགུ་རྣམས་
འདིར་སྣང་བྱ་བས་བྲེལ་ཚབ་ཆེ་བའི་དུས་མཐའ་འདིར་ཡང་། ཁྱིམ་པ་ཕོ་
མོ་ཚུན་ཆད་ཀྱིས་ཉམས་སུ་ལེན་བདེ་ཞིང་སླ་ལ་ཕན་ཡོན་དང་ནུས་པ་
ཚད་མེད་པའི་ཆོས་སྒོ་གཅིག་ནི་བསྙེན་གནས་ ༼ སྨྱུང་གནས་ ༽ ཀྱི་ཆོས་
འདི་ཉིད་ཡིན་ལ། ཐེངས་འདིར་བསླབ་གསུམ་སྡེ་སྣོད་འཛིན་པ་མཁན་
སྤྲུལ་པད་མ་བྱང་ཆུབ་ལགས་ཀྱིས། ཆོས་ཚན་དེའི་སྐོར་གྱི་རྣམ་བཞག་
དང་དབྱེ་བ། ཁྱད་པར་དང་ཇི་ལྟར་སྲུང་ཚུལ་སོགས་ཞལ་གསལ་ལ་གོ་
བདེ་བའི་ཁྱད་ཆོས་དང་ལྡན་པའི་གཞུང་འདི་བཞིན་བརྩམས་གནང་བར།
ལེགས་སོའི་རྗེས་སུ་ཡི་རང་དང་བཅས་ཞུ་བ་དང་ཆབས་གཅིག ཕྱི་



ཀུན་གཟིགས་དེས་བྲིས་སོ།།
= 6
ཞེས་རབ་གནས་ས་བྱི་ལོའི་དབོ་ཟླའི་ཚེས་ཉེར་ལྔ་ལ་མཁན་མིང་ཤེས་བྱ་
མཁན་རྣམས་པས་གཞུང་འདི་ལ་གཟིགས་ན་ཕན་པ་རྒྱ་ཆེར་འབྱུང་ངེས་
རབས་ཆོས་ཚན་འདིའི་སྐོར་ལ་ཉམས་ལེན་དང་གཟིགས་ཞིབ་གནང་
@ =
=
-，
-
-
---
-
=
ས་



དཀར་ཆག
• • •
1
• •.• • • •
ས་བཅད་དང་བོ། ཐེག་ཆེན་གསོ་སྦྱོང་སྨྱུང་གནས་
བན་ཡོན་དང་བཅས་པ་ཡང་དག་གསལ་བའི་ཐར་
ལམ་སྒྲོན་མེ་སྐལ་ལྡན་འཇུག་ངོགས།་་་
མཆོད་པར་བརྗོད་པ། ..
གླེང་སློང་བ།
དང་པོ། ཐེག་དམན་བསྙེན་གནས་བཤད་པ། ....
...….…….....…....
གཉིས་པ། ཐེག་ཆེན་གསོ་སྦྱོང་བཤད་པ། .... ........•8
གཅིག ཡུལ་རྟེན་སོགས་སྦྱོར་བ་དང་། སྡོམ་པ་ལེན་ཚུལ་དངོས། ......8
གཉིས། དངོས་གཞི་ཆོ་གའི་འབྲུ་འགྲེལ་བ། .....................19
གསུམ། བསྙེན་གནས་དང་ཐེག་ཆེན་གསོ་སྦྱོང་གི་ཁྱད་པར།་་......-22
བཞི། ཞར་བྱུང་དོགས་པ་དཔྱད་པ། ་༌༌་་ ...............
གསུམ་པ། སྨྱུང་གནས་བཤད་པ། །
གཅིག ཕྱོགས་གང་དུ་གཏོགས་པའི་ཁུངས་བསྟན་པ། ....……...
གཉིས།སྤྱན་རས་གཟིགས་ཀྱི་ཡོན་ཏན་བཤད་པ། ............
...........................



• • • • • •:57
བ............
གསུམ། དགེ་སློང་དཔལ་མོའི་རྣམ་ཐར། .....................42
བཞི། སྨྱུང་གནས་ཀྱི་དོན་དངོས་ཉམས་སུ་ལེན་ཚུལ་བཤད་པ། ...45
བཞི་པ། སྨྱུང་གནས་གདན་གཅིག་མ་བཤད་པ། ་.....
ཕན་ཡོན་བཤད་པ། ་་༌
གཅིག ཐུན་མོང་བསྙེན་གནས་སོགས་ཀྱི་ཕན་ཡོན། ............60
གཉིས། ཐུན་མིན་སྨྱུང་གནས་ཀྱི་ཕན་ཡོན་བཤད་པ། ............
གསུམ། གཟུངས་སྔགས་ཀྱི་ཕན་ཡོན་བཤད་པ། ...….........
ས་བཅད་གཉིས་པ། གསོ་སྦྱོང་སྡོམ་ཁྲིམས་
ཡན་ལག་བརྒྱད་ཀྱི་རྣམ་གཞག་གསལ་
བོར་བཀོད་པ་རིན་ཆེན་སྒྲོན་མེ།
དང་པོ། མདོར་བསྟན། ་........
གཉིས་པ། རྒྱས་པར་བཤད་པ།་་
གཅིག སྲོག་གཅོད་་…….......
གཉིས། མ་བྱིན་ལེན། ...
གསུམ། མི་ཚངས་སྤྱོད། ་་་
བཞི། མི་ཆོས་བླ་མའི་རྫུན།
ལྔ། མྱོས་བྱེད་ཆང་།་་་༌་་
......• • ••107
..........
•108
བ•LI0
• ••• •1 10
• •....•112
• • • • •...•113
• • • •1 14
• •བ• • • • 115



h
-
-
-
• • • • • • • • •122
= 69@gཚུལེ
དྲུག ཁྲི་སྟན་ཆེ་མཐོ།...........................….....…..117
བདུན། ཕྱི་དྲོའི་ཁ་ཟས། ....….......………..……..…….………….117
བརྒྱད། དྲི་ཕྲེང་རྒྱན་སོགས། .....…....................119
ས་བཅད་གསུམ་པ། ཐེག་ཆེན་གསང་སྔགས་ཀྱི་
སྨྱུང་གནས་ཉམས་སུ་ལེན་བའི་བླ་མ་འགའི་
རྣམ་ཐར་མདོར་བསྡུས། ་༌༌༌་་་་་་་་་
དང་པོ། དགེ་སློང་དཔལ་མོའི་རྣམ་ཐར། ............…........
གཉིས་པ། པཎྜི་ཏ་ཟླ་བ་གཞོན་ནུའི་རྣམ་ཐར། ….…………..….…………….... 125
གསུམ་པ། པཎྜ་ཏ་ཡེ་ཤེས་བཟང་པོ།
བཞི་པ། བལ་བོ་པེ་ཉ་བའི་རྣམ་ཐར། .....…..…..…..….....…..…..
ལྔ་པ། བྱང་སེམས་ཟླ་བ་རྒྱལ་མཚན་གྱི་རྣམ་ཐར། ་.................129
དྲུག་པ། གྲུབ་ཐོབ་ཉི་ཕུག་པའི་རྣམ་ཐར། ། •...................
བདུན་པ། སྲུ་བ་རྡོ་རྗེ་རྒྱལ་པོའི་རྣམ་ཐར། ........................
བརྒྱད་པ། ཞང་སྟོན་དགྲ་འཇིགས་ཀྱི་རྣམ་ཐར།་་..........….....
དགུ་པ། མཁན་ཆེན་རྩི་འདུལ་བའི་རྣམ་ཐར། ...............
བཅུ་པ། ཆོས་རྒྱལ་བདེ་བ་ཅན་གྱི་རྣམ་ཐར། ..………....……........
བཅུ་གཅིག་པ། མཁན་ཆེན་ཆུ་བཟང་པའི་རྣམ་ཐར། ............
• • 126
• • • • •130
•• • • • • • • 134
•135
•136



=
• • • • • • 140
• • .....• 143
= 2 =
བཅུ་གཉིས་པ། ཆོས་རྗེ་ཤེས་རབ་འབུམ་གྱི་རྣམ་ཐར། ...…............ 137
བཅུ་གསུམ་པ། རྒྱས་སྲས་རིན་པོ་ཆེ་ཐོགས་མེད་ཀྱི་རྣམ་ཐར། ་་.…....138
ས་བཅད་བཞི་བ། སྨྱུང་གནས་ཀྱི་ཆོ་ག་བྱ་རྒྱུད་
བདེ་ལམ་བཞུགས་སོ།།་
ས་བཅད་ལྔ་བ། དགེ་སློང་མ་དཔལ་མོས་
མཛད་པའི་བོ་བསྟོད་བཞུགས་སོ།།
ས་བཅད་དྲུག་པ། ཐེག་ཆེན་གསོ་སྦྱོང་གི་སྡོམ་བ་
ལེན་པའི་ཆོ་ག་ནག་འགྲོས་སུ་བཀོད་པ་
སྐལ་ལྡན་བདེ་ལམ། ..……....
ས་བཅད་བདུན་པ། ལས་དང་བོ་བ་ལ་ཉེ་བར་
མཁོ་བའི་ལེགས་བཤད་པད་མ་དཀར་
བོའི་ཆུན་པོ་ཞེས་བྱ་བ།
དང་པོ། སྐྱབས་འགྲོ། .............
འམ་༤ས། -མ་ས་གསམ....................................184
གཅིག སྦྱོར་བ་སེམས་སྐྱེད་དམ་པ། ...….....……....……....
གཉིས། དངོས་གཞི་དམིགས་མེད་དམ་པ། ..........……………..
གསུམ། རྗེས་བསྔོ་བ་སྨོན་ལམ་དམ་པ།
• • ••• 146
•.......• 161
• •• • • • • 167



:
.
• 198
བཞི། དམ་པ་གསུམ་གྱི་དགོས་པ། ་་...
ལྔ། དམ་ཆོས་སྒྲུབ་པ་ལ་སྒོ་གསུམ་ལས་སེམས་གཙོ་ཚུལ། .….…..199
ས་བཅད་བརྒྱད་པ། མར་མེ་ཕུལ་བའི་ཕན་ཡོན།
...….....204
མདོ་ལས་བྱུང་བའི་མར་མེ་འབུལ་བའི་ལོ་རྒྱུས། ...…...….………………..206
མར་མེའི་སྨོན་ལམ། ..…….......... .…………………….….……...208
ས་བཅད་དགུ་པ། དགེ་སྦྱོར་བྱེད་པའི་དུས་ཆེན་
གསལ་བའི་མེ་ལོང་ཞེས་བྱ་བ། ་
དང་པོ། ཟླ་བའི་དུས་ཆེན། ་་་ .….…………………….….….209
གཉིས་པ། ཚེས་ཀྱི་དུས་ཆེན། .……..
གསུམ་པ། ཞར་བྱུང་ཟླ་འཛིན་སོགས་ཀྱི་དུས་ཆེན། .....…….….….
བཞི་པ། ཟླ་འཛིན་སོགས་འབྱུང་བའི་རྒྱུ་རྐྱེན། ་………......……….…......217
ཆེད་བརྗོད་མཇུག་བྱང་། །
• • • • • •209
བ • • • • • •21 1
•216
• • • • • • •239



ས་བཅད་དང་པོ། ཐེ ག་ཆེ ན་གསོ་སྦྱོང་སྨྱུང་གནས་
ཕན་ཡོན་བཅས་བཤད་པ་ཐར་ལམ་སྒྲོན་མེ་
སྐལ་ལྡན་འཇུག་ངོགས་ཞེས་
བྱ་བ་བཞུགས་སོ།།
མཆོད་པར་བརྗོད་པ།
༄༅།།ན་མོ་གུ་རུ་ལོ་ཀི་ཤྭ་ར་ཡ།
ཚད་མེད་ཐབས་མཁས་ཐུགས་རྗེའི་གྲུ་གཟིངས་ཀྱིས།།
འགྲོ་ཁམས་སྲིད་པའི་མཚོ་ལས་སྒྲོལ་བ་ལ།།
གཅིག་ཏུ་དཔའ་བའི་རྣམ་འདྲེན་བཞི་བ་དང་།།
པད་མ་ཀཱ་རས་བྱང་ཆུབ་བར་དུ་སྐྱོངས།།



ཀu
= © =
རྨད་བྱུང་ཚོགས་གཉིས་ལས་བྱུང་རྒྱལ་རྣམས་ཀྱི།
ཚད་མེད་ཐུགས་རྗེ་མ་ལུས་གཅིག་འདུས་ཤིང༌
།།
ཉམ་ཐག་འགྲོ་བ་སྒྲོལ་ལ་ཆེས་དཔའ་བའི།།
ཕྱག་ན་པད་མོར་བྱང་ཆུབ་བར་དུ་འདུད།།
སྲིད་པའི་རྒྱ་མཚོར་དུབ་པའི་སེམས་ཅན་ཀུན།།
ཚད་མེད་བདེ་ཆེན་གོ་འཕང་མྱུར་སྦྱིན་པའི། །
དཔལ་མོ་དེ་སྲས་གསོ་སྦྱོང་སྨྱུང་གནས་དང་། །
དྲིན་ཅན་བླ་མར་འདུད་དོ་བྱིན་གྱིས་རློབས།།
རྒྱལ་དང་རྒྱལ་སྲས་ཀུན་གྱིས་རབ་བསྔགས་པའི།།
སྲིད་པའི་རྒྱ་མཚོ་ཆེ་ལས་སྒྲོལ་བྱེད་མཆོག །
དུས་ཁྲིམས་ཡན་ལག་བརྒྱད་སོགས་ཆོས་ཀྱི་གྲུ།
ལག་ལེན་བྱ་ཚུལ་ཅུང་ཟད་བྲི་བར་འདུན།།
འདི་ན་སྡེབ་སྦྱོར་སྙན་ཚིག་མ་མཆིས་ཤིང་།།
སྔར་མེད་འགྲེལ་བཤད་བསྟན་བཅོས་ཀྱང་མ་ཡིན།།



ཐོལ་བྱུང་བརྡ་དང་དགོངས་གཏེར་དེ་བས་མིན།།
འོན་ཀྱང་དཀའ་སྤྱད་ངལ་བ་ཁྱད་བསད་ནས།།
ཚད་ལྡན་གཞུང་ལུགས་གླིང་ག་དུ་མ་ལས།།
ལེགས་པར་བཏུས་པའི་ལེགས་བཤད་རིན་ཆེན་ནོར།།
གཅིག་ཏུ་སྤུངས་པའི་ངལ་བ་བྱས་པ་འདིས།།
དོན་གཉེར་སྐྱེ་བོ་དག་ལ་སྨན་གྱུར་ཅིག །
དེ་ལ་འདིར་གཞི་བསྙེན་གནས་དང་ཐེག་ཆེན་གསོ་སྦྱོང་སོགས་ཇི་
ལྟར་ལག་ལེན་བྱ་ཚུལ། ཞར་བྱུང་གཟུངས་སྔགས་ཟབ་མོའི་ཕན་ཡོན་དང་
བཅས་པ་ལེགས་བཤད་གཞུང་མང་ལས་བཏུས་ཤིང་གོ་བདེའི་ཚིག་གིས་
ཅུང་ཟད་བརྗོད་པ་ལ། གླེང་སློང་བའི་སྒོ་ནས་སྤྱིར་བསྟན་པ། དོན་དངོས་བྱེ་
བྲག་ཏུ་བཤད་པ། ཐོབ་བྱ་ཕན་ཡོན་དང་བཅས་གསུམ་ལས།
གླེང་སློང་བ།
དང་པོ་གླེང་སློང་བའི་སྒོ་ནས་སྤྱིར་བསྟན་པ་ནི། དེ་ཡང་ཇི་སྐད་དུ།
3



བྱམས་པ་སེང་གེའི་མདོ་ལས།
གང་གཱའི་བྱེ་སྙེད་འཇིག་རྟེན་གསེར་དག་གིས།།
བཀང་སྟེ་གང་ལ་སྦྱིན་པ་བྱིན་པ་བས།།
དུས་ངན་ཚེ་ན་ཚིགས་བཅད་གཅིག་འཆད་པ།།
དེ་ཡི་ཕན་ཡོན་ཇི་འདྲ་སྔ་མར་མེད།། ཅེས་དང་།
ཏིང་འཛིན་རྒྱལ་པོ་ལས།
བསྐལ་བ་བྱེ་བ་གང་གཱའི་བྱེ་སྙེད་དུ།།
དང་བའི་སེམས་ཀྱིས་ཟས་དང་སྐོམ་རྣམས་དང་།།
གདུགས་དང་བ་དན་མར་མེའི་ཕྲེང་བ་ཡིས།།
སངས་རྒྱས་བྱེ་བ་ཁྲག་ཁྲིག་རིམ་གྲོ་བྱས།།
གང་ཞིག་དམ་ཆོས་རབ་ཏུ་འཇིག་པ་དང་།།
བདེ་གཤེགས་བསྟན་པ་འགགས་པར་གྱུར་བའི་ཚེ།།
ཉིན་མཚན་དུ་ནི་བསླབ་པ་གཅིག་སྤྱོད་པ།།
དེ་ནི་དེ་ལས་བསོད་ནམས་ཁྱད་པར་འཕགས།།
ཞེས་དུས་ངན་སྙིགས་མ་ལྔ་བདོ་བ་ལུང་རྟོགས་ཀྱི་བསྟན་པ་རིན་པོ་
ཆེ་གནས་པའི་མཐའ་ལ་ཉེ་བའི་སྐབས་འདི་ལྟ་བུ་ལ་ཆོས་ཚིགས་སུ་བཅད་



= ཤ ཚིgg? =
པ་གཅིག་ཙམ་འཆད་པ་དང་། བསླབ་པ་སྣ་གཅིག་ཞག་གཅིག་ཙམ་ལའང་
བསྲུང་ན་ཕན་ཡོན་བསམ་གྱིས་མི་ཁྱབ་པ་ཡོད་པར་གསུངས་པའི་དོན་
ཡིད་ལ་བརྣགས་པ་དང་ནི། །
སྤྱིར་སྐྱེ་འགྲོ་ཀུན་དང་། བྱེ་བྲག་སྟོན་པ་གཅིག་གི་བསྟན་པའི་ལྷག་
ཞབས་སུ་སྐྱེས་པའི་ནང་བའི་རབ་བྱུང་བ་འགའ་དང་། དཀོན་མཆོག་
གསུམ་ལ་ཡིད་ཆེས་དང་དམ་ཆོས་ལ་དད་མོས་ཀྱི་སྣང་བ་ཅུང་ཟད་ཡོད་
པའི་སྐྱེ་བོ་དག་གིས་མི་ཁོམ་བྲེལ་འཚུབ་འཇིག་རྟེན་ཟང་ཟིང་གི་འཚོ་བའི་
ཁྲོད་ནས་མི་ཚེ་ཡོངས་རྫོགས་དོན་མེད་དུ་མི་འགྲོ་བའི་ཆེད་དམ། ཕྱི་མར་
གནས་སྐབས་ལྷ་མིའི་བདེ་འབྲས་དང་མཐར་ཐུག་ངེས་ལེགས་ཐོབ་པར་
ཚུལ་ཁྲིམས་ཀྱི་བསླབ་པ་ལ་སློབ་པ་རག་ལས་ཏེ། དཔལ་ལྡན་ཟླ་བས།
རྒྱལ་སྲས་རྣམས་ཀྱི་ངེས་པར་ལེགས་པ་དང་།།
མངོན་མཐོའི་རྒྱུ་ནི་ཚུལ་ཁྲིམས་ལས་གཞན་མེད།།
ཅེས་གསུངས་པས།
དེས་ན་ཁྱིམ་པ་དང་རབ་བྱུང་བྱང་སེམས་སྔགས་རྡོ་རྗེ་འཛིན་པ་སུ་
ཡིན་ཡང་རང་རང་གི་བློ་དང་མཐུན་པར་འཇུག་རུང་ཞིང་བྱ་སླ་ལེན་བདེ་
བའི་སྡོམ་པ་ནི།
སྤང་བྱ་བརྒྱད་སྤང་གི་ལྡོག་ཆ་ཡན་ལག་བརྒྱད་སྲུང་གི་སྡོམ་པ་ཡིན་
----
-



•
ས
ན་
= 6 > =
ལ། དེ་ནི་བློས་རིམ་པ་དང་མཐུན་པར་ཐེག་དམན་གྱི་ལུགས་ལ་ཁྱིམ་
པའི་གསོ་སྦྱོང་ངམ་བསྙེན་གནས་ཀྱི་སྡོམ་པ་ཞེས་དང་། དེ་ཉིད་ཐེག་ཆེན་
སེམས་བསྐྱེད་ཀྱིས་ཟིན་ན་ཐེག་ཆེན་གསོ་སྦྱོང་ངམ་ཉེས་སྤྱོད་སྡོམ་པའི་
ཚུལ་ཁྲིམས་དང་། དེ་སྤྱན་རས་གཟིགས་ཀྱི་བསྐྱེད་རིམ་ལྷའི་རྣལ་འབྱོར་
དང་འབྲེལ་ན་སྨྱུང་གནས་སམ་བྱ་རྒྱུད་ཀྱི་དཀའ་ཐུབ་དང་སྡོམ་པའི་ཡན་
ལག་ཏུ་འགྱུར་རོ།།
གཉིས་པ་བྱེ་བྲག་ཏུ་བཤད་པ་ལ་ནི། གཞི་ཐེག་དམན་བསྙེན་གནས།
དེ་དང་འབྲེལ་བའི་ཐེག་ཆེན་གསོ་སྦྱོང་། དེ་གསང་སྔགས་དང་འབྲེལ་བའི་
སྨྱུང་ཆེན་དང་། སྨྱུང་གནས་གདན་གཅིག་མ་དང་བཞི་ལས།
དང་པོ། ཐེག་དམན་བསྙེན་གནས་བཤད་པ།
དང་བོ་བསྙེན་གནས་ཡན་ལག་བརྒྱད་པ་ནི། བྲམ་ཟེ་གནས་འཇོག་
གི་མདོ་ལས་གསུངས་པ་ལྟར། ཟླ་ཚེས་ཀྱི་དུས་ཆེན་རྣམས་སུ་ལེ་ལོ་
དང་ཕྱི་བཤོལ་དུ་མི་གཏང་བར་ནངས་བར་ཟས་མ་ཟོས་གོང་སྐྱ་རེངས་
ཤར་དུས། གཙང་ཞིང་ཡིད་འོང་གི་གནས་སུ་རྟེན་དང་མཆོད་པ་ཅི་འབྱོར་
བཤམས། མདུན་དུ་ཕྱག་འཚལ་མཎྜལ་ལེགས་པར་བྱ་ལ།



སློབ་དཔོན་དགོངས་སུ་གསོལ། བདག་མིང་འདི་ཞེས་བགྱི་བ། དུས་
འདི་ནས་བཟུང་སྟེ། ཇི་སྲིད་འཚོའི་བར་དུ་རྐང་གཉིས་རྣམས་ཀྱི་མཆོག་
སངས་རྒྱས་ལ་སྐྱབས་སུ་མཆིའོ།། འདོད་ཆགས་དང་བྲལ་བ་རྣམས་ཀྱི་
མཆོག་ཆོས་ལ་སྐྱབས་སུ་མཆིའོ།། ཚོགས་རྣམས་ཀྱི་མཆོག་དགེ་འདུན་
ལ་སྐྱབས་སུ་མཆིའོ།། བདག་འདི་ནས་བཟུང་སྟེ་སང་ཉི་མ་མ་ཤར་གྱི་བར་
དུ། བསྙེན་གནས་ཡན་ལག་བརྒྱད་པར་བཟུང་དུ་གསོལ།
ཞེས་སྐྱབས་སུ་འགྲོ་བ་སྔོན་དུ་སོང་བ་ཅན་གྱིས་བསྙེན་གནས་ཡན་
ལག་བརྒྱད་པ་བསྲུང་བར་ཁས་བླང་ལན་གསུམ་སོགས་ཀྱིས་ཐོབ་བོ།།
འདི་ཉིད་སྲུང་བ་པོ་ནི། དགེ་ཚུལ་སློང་རབ་བྱུང་མ་ཡིན་པའི་ཁྱིམ་པ་
རྣམས་ཡིན་ལ། དགེ་ཚུལ་སློང་གི་སྡོམ་པ་ནི། མ་ནང་སོགས་ལ་མི་སྐྱེ་
བར་གསུང་ནའང་བསྙེན་གནས་ཀྱི་སྡོམ་པ་ནི། བསྡུ་བ་ལས་ཟ་མ་སོགས་
ལའང་སྐྱེ་བར་བཤད་དོ།།
ལེན་ཡུལ་ནི། གནས་འཇོག་གི་མདོ་ལས། རིགས་ཀྱི་བུའམ་རིགས་
ཀྱི་བུ་མོ་ཞེས་སོགས་གསུངས་པས་ཆོ་ག་ཤེས་པའི་དགེ་བསྙེན་ཕ་མ་ནས་
དགེ་སློང་ཕ་མ་གང་ཡིན་ཡང་རུང་ངོ༌།།
སྲུང་བྱ་ནི། སྲོག་གཅོད་རྐུ་དང་མི་ཚངས་སྤྱོད་དང་རྫུན་བཅས་ཚུལ་
ཁྲིམས་ཀྱི་ཡན་ལག་བཞི་དང་། ཆང་སྤོང་བ་བག་ཡོད་ཀྱི་ཡན་ལག་གཅིག་
——
—
—



= 》 《 ཨg =
དང་། ཁྲི་སྟན་ཆེ་མཐོ། ཕྱི་དྲོའི་ཁ་ཟས། གར་ཕྲེང་སོགས་རྟུལ་ཞུགས་ཀྱི་
ཡན་ལག་གསུམ་བཅས་བརྒྱད་དོ།།
སེམས་ཅན་གྱི་དབང་པོ་དང་མོས་པ་སྣ་ཚོགས་པ་ཡིན་ཡང་། བོད་
ནི་སྤྱན་རིས་གཟིགས་ཀྱི་གདུང་རྒྱུད་ཐེག་པ་ཆེན་པོའི་གདུལ་བྱ་ཞེས་
བཤད་ཚུལ་ལ་བསམ་ན་ཐེག་དམན་བསྙེན་གནས་ཀྱི་གསོ་སྦྱོང་ལེན་པ་ནི་
མེད་དགོས་པ་འདྲ་བས་དེ་ཙམ་གྱིས་ས་བཅད་མ་སྟོང་ཙམ་དུའོ།།
གཉིས་པ། ཐེག་ཆེན་གསོ་སྦྱོང་བཤད་པ།
གཉིས་བ་ཐེག་ཆེན་གསོ་སྦྱོང་བཤད་པ་ལ། གསོ་སྦྱོང་ཇི་ལྟར་
ཉམས་སུ་ལེན་ཚུལ། དངོས་གཞིའི་ཆོ་གའི་འབྲུ་འགྲེལ་བ། བསྙེན་གནས་
དང་ཐེག་ཆེན་གསོ་སྦྱོང་གི་ཁྱད་པར། དོགས་བ་ལ་དཔྱད་པ་དང་བཞི་
ལས།
གཅིག ཡུལ་རྟེན་སོགས་སྦྱོར་བ་དང་། སྡོམ་པ་ལེན་
ཚུལ་དངོས་བཤད་པ་གཉིས།
༡. གཙང་ཞིང་ཡིད་འོང་གི་གནས་སུ་སྐུ་གསུང་ཐུགས་རྟེན་གྱི་



= # % ི =
མདུན་རུང་བའི་མཆོད་པ་ཅི་འབྱོར་བཤམས། ཁྲུས་དང་གཙང་སྦྲ་ཕྱག་
འཚལ་གུས་པའི་སྤྱོད་ལམ་བཅས་སྐྱབས་འགྲོ་སོགས་སྔོན་དུ་འགྲོ་དགོས།
འདི་ཉིད་ལེན་པ་བོའི་གང་ཟག་ནི། ཁྱིམ་པ་དང་རབ་བྱུང་གཉིས་
ཀའོ།།
ལེན་ཡུལ་ནི། སྔོན་སྡོམ་པ་དེ་ལེན་མ་མྱོང་པའི་གང་ཟག་ཡིན་ན་སོ་
ཐར་སྡོམ་ལྡན་གྱི་དགེ་ཚུལ་སློང་ཡིན་པ་ཙམ་གྱིས་མི་ཆོག ཐོག་མར་
འདི་ཉིད་ཀྱི་སྡོམ་རྒྱུན་ལྡན་པ་ཞིག་ལ་བསྟེན་ཏེ་ལེན་དགོས། ལེན་པ་
པོས་དང་པོར་ཕྱག་དང་། སྡོམ་པ་ཞུ་བའི་ཡོན་དུ་ཅི་འབྱོར་གྱི་མཎྜལ་ཕུལ།
ལུས་ཞི་དུལ་ངང་ས་ལ་འདུག་ལག་གཉིས་ཐལ་མོ་སྦྱར། སེམས་མི་དགེ་
བ་དང་ཉོན་མོངས་པ་ལུང་མ་བསྟན་སོགས་ཀྱིས་མ་བསླད་པར་བསམ་པ་
སེམས་སྐྱེད་ཀྱི་རྩེས་ཟིན་པའི་སྒོ་ནས་སྡོམ་པ་བླང་བར་བྱ་དགོས་སོ།།
བླ་མའམ་སློབ་དཔོན་གྱིས་ཀྱང་རྗེས་སུ་བཟུང་བྱ་ཁྱིམ་པ་དང་། ལས་
དང་པོ་པ་ཡིན་ཚེ་གང་ཡང་མི་སློབ་པར་ཕྱི་ལུས་ཀྱི་རྣམ་འགྱུར་དང་། ངག་
ལད་མོ་བྱེད་དུ་འཇུག་པ་ཙམ་གྱིས་ཅི་ཡང་མི་ཡོང་པས། སྒོ་གསུམ་གྱིས་
ཕྱག་འཚལ་ཚུལ། དེའི་སྐབས་ཀྱི་དམིགས་རྣམ། ཐ་ན་ཐལ་མོ་སྦྱར་ཚུལ།
དེའི་དགོས་པ་དང་བཅས་ལེགས་པར་འཆད་དེ་ཤེས་པར་བྱ། །
གཞན་དལ་འབྱོར་གྱི་མི་ལུས་འདི་ཤིན་ཏུ་རྙེད་དཀའ་བ། བརྙེད་པ་
E



= *# %@g =
དེའང་རྟག་བརྟན་མེད་པ་མྱུར་དུ་འཆི་བ། ཤི་རྗེས་ཐལ་བ་རླུང་གིས་ཁྱེར་བ་
དང༌། ཆུ་སྐམ་པ་ལྟ་བུ་སོགས་མ་ཡིན་པར། རྣམ་ཤེས་ནི་ལས་དཀར་ནག་
གི་རྗེས་སུ་འབྲང་དགོས།
དེའི་རྗེས་སུ་འབྲང་སྟེ་སླར་ཡང་འཁོར་བ་རིགས་དྲུག་གང་དུ་སྐྱེས་
ཀྱང་སྡུག་བསྔལ་ལས་མི་འདའ་བས། སྡུག་བསྔལ་དེ་ཡང་རྒྱུ་འབྲས་བསླུ་
མེད་ལས་བྱུང་ཚུལ་གྱིས་སོགས་ཀྱི་བློ་ལྡོག་རྣམ་བཞིས་ངེས་འབྱུང་གི་
བློ་བསྐྱེད་དུ་འཇུག་སྟེ། དེའི་བློ་མ་སྐྱེས་ན་སྡོམ་པ་དང་དགེ་བ་གང་བསྒྲུབ་
ཐམས་ཅད་བསོད་ནམས་ཆ་མཐུན་གྱི་དགེ་བ་ཙམ་ལས་ཐར་བ་ཆ་མཐུན་
གྱི་དགེ་བར་འགྱུར་དཀའ་བའི་ཕྱིར་རོ།།
ནང་བ་སངས་རྒྱས་པའི་བསྟན་པ་ལ་ཐོག་མའི་འཇུག་སྒོ། དམ་པའི་
ཆོས་ཀྱི་གཞི་མ་ནི་སྐྱབས་འགྲོ་ཡིན་པས། སྡོམ་པ་གང་དང་གང་འབོགས་
པར་བྱེད་པ་ལ། ཐོག་མར་སྐྱབས་སུ་འགྲོ་བ་སྔོན་སོང་ཞིག་ལ་སྐྱེ་བས་
གཞན་ལ་ནི་མ་ཡིན་ཏེ། ཇི་སྐད་དུ།
སྡོམ་པ་ཀུན་ལ་ཡོད་མོད་ཀྱང་།།
སྐྱབས་སུ་མ་སོང་བ་ལ་མེད།།
ཅེས་གསུངས་པའི་ཕྱིར་ན།།
ཐོག་མར་སྐྱབས་འགྲོའི་རྒྱུ། དེའི་ངོ་བོ། ཚོགས་ཞིང་གི་དམིགས་
Da-
10



ས༔
རྣམ་སོགས་ལེགས་པར་འཆད་པ་དང་། སྐྱབས་སྡོམ་སྦྱིན་རྗེས་དེའི་བསླབ་
བྱ་རྣམས་དང་ཐེག་པ་ཆེན་པོའི་དམ་ཆོས་སྒྲུབ་པ་ལ་ཅིས་ཀྱང་དགོས་ངེས་
ཀྱི་དམ་པ་གསུམ་སོགས་ཁ་གསལ་གཏིང་ཟབ་ཀྱིས་གོ་བརྡ་འཕྲོད་པར་བྱ་
དགོས་སོ།།
ཡང་འདི་ལྟར་ཤེས་པར་བྱ་སྟེ། བདག་ཅག་ཐོག་མ་མེད་པ་ནས་
ད་ལྟའི་བར་དུ་བདག་མེད་ལ་བདག་དུ་འཛིན་པའི་རྩ་བ་ཅན་གྱིས་གཞི་
བཟུང་། ལས་དང་ཉོན་མོངས་པའི་དབང་གིས་སྲིད་པ་ཁམས་གསུམ་
འཁོར་བའི་མཐོ་དམན་ཀུན་ཏུ་སྐྱེ་བ་གྲངས་མེད་བླངས། དེའི་ཚེ་ན་བདག་
བདེ་ཁོ་ནར་ཞེན་ཞིང་དེའི་ཆེད་དུ་ཤ་ཐང་རུས་ཟད་དུ་འབད་ཀྱང་། ངེས་
ཅན་གྱི་བདེ་བ་དང་། གཏན་ཡོད་ཀྱི་བདེ་བ་ཅུང་ཟད་ཙམ་ཡང་མ་རྙེད་པ་ནི།
ཇི་སྐད་དུ།
སྡུག་བསྔལ་མ་ལུས་བདག་བདེ་འདོད་ལས་བྱུང༌།།
ཞེས་སོགས་གསུངས་པ་བཞིན་འཇིག་རྟེན་སྡུག་བསྔལ་ཅི་སྙེད་རང་
བདེ་འདོད་པ་ལས་བྱུང་ཞིང་། སོ་སྐྱེ་རྣམས་རང་བདེ་འདོད་ཀྱི་ཆེད་དུ་ཞེ་
སྡང་དང་། འདོད་ཆགས། གཏི་མུག ཕྲག་དོག ང་རྒྱལ་སོགས་སྐྱེས་ནས།
དེའི་དབང་གི་ལས་མི་དགེ་བ་ཁོ་ན་སྒྲུབ་པས་རིམ་པར་དམྱལ་བ་ན་ཚ་གྲང་
གི་སྡུག་བསྔལ། ཡི་དྭགས་ན་བཀྲེས་ཤིང་སྐོམ་པའི་སྡུག་བསྔལ། དུད་



འགྲོ་ན་བླུན་རྨོངས་གཅིག་གིས་གཅིག་ཟ་བའི་སྡུག་བསྔལ། ལྷ་མ་ཡིན་ན་
འཐབ་རྩོད་ཀྱི་སྡུག་བསྔལ། ལྷ་རྣམ་གཡེང་འཆི་འཕོའི་སྡུག་བསྔལ། མི་
སྐྱེ་རྒ་ན་འཆིའི་སྡུག་བསྔལ་སོགས་འཁོར་བ་རིགས་དྲུག་དུ་ལན་གྲངས་
དུ་མར་མ་སྐྱེས་སར་མེད་པར་སྡུག་བསྔལ་སྣ་ཚོགས་པ་ཞིག་མྱངས་སུ་
ཟིན་ཀྱང་། ད་རུང་སྐྱོ་བ་དང་སུན་པའི་བློ་ཅུང་ཙམ་མི་སྐྱེ་བ་དང་། སྐབས་
རེར་འཇིག་རྟེན་ལ་ཞེན་ལོག་གམ་སྐྱོ་ཤས་ཙམ་རེ་སྐྱེས་ཀྱང་དམ་ཆོས་ལ་
མ་འབད་ན། སླར་ཡང་འཁོར་བ་ངན་སོང་གི་སྡུག་བསྔལ་བཟོད་དཀའ་བ་
རང་དབང་མེད་པར་སྔར་ལས་ཆེས་ཆེར་མང་བ་ཞིག་མྱོང་དགོས་པའི་ངང་
ཚུལ་ལ་ཡང་ཡང་བསམ།
གཞན་ཡང་། ཇི་སྐད་དུ། སྤྱོད་འཇུག་ལས།
ཇི་ལྟར་མཚན་མོ་མུན་ནག་སྤྲིན་རུམ་ན།།
གློག་འགྱུ་སྐད་ཅིག་རབ་སྣང་སྟོན་པ་ལྟར།།
ཞེས་པ་བཞིན་ལས་ཉོན་གྱིས་དབང་དུ་བསྒྱུར་བའི་འཁོར་བའི་
མཚན་མོ། བླང་དོར་གྱི་གནས་མི་ཤེས་པའི་མུན་ནག བདེ་བ་མེད་ཅིང་
སྡུག་བསྔལ་སྣ་ཚོགས་ཀྱི་སྤྲིན་རུམ་ཁྲོད་ནས། རྫོགས་པའི་སངས་རྒྱས་
ཀྱི་རྒྱལ་ཚབ་བླ་མ་དགེ་བའི་བཤེས་གཉེན་དང་མཇལ། དམ་པའི་ཆོས་དང་
འཕྲད་པ་ནི་ཤིན་ཏུ་ནས་ཀྱང་དཀའ་བ་དཀོན་པ་ཡིན་ཡང་། མཆོག་གསུམ་
12



བསླུ་བ་མེད་པའི་ཐུགས་བསྐྱེད་སྨོན་ལམ་གྱི་མཐུ་དང་། སྐྱེ་སྔོན་རང་གིས་
ཀྱང་རྣམ་དཀར་གྱི་ལས་ཅུང་ཟད་བྱས་པའི་གློག་འོད་ཀྱིས། འབྲས་བུ་མི་
ལུས་ཐོབ། བླ་མའི་ཞལ་མཇལ། དམ་ཆོས་དང་འཕྲད་པའི་སྐལ་བ་བཟང་
པོའི་སྣང་བ་སྐད་ཅིག་མ་འདི་ཐོབ་པ་ཡིན་ནའང་། དེ་འདྲའི་ཕུན་ཚོགས་
སྐལ་བཟང་ཐོབ་པ་འདི་ཅི་མི་སྙམ་དུ་འཇོག་ཅིང་། འཇིག་རྟེན་ཆོས་
བརྒྱད་དང་ཚེ་འདི་ཁོ་ན་ཙམ་གྱི་ལས་ལ་ནམ་ཡང་འདའ་སྟེ་ཉིན་གཅིག་
ཙམ་ལའང་རྣམ་དཀར་དགེ་ལས་སྒྲུབ་ཅིང་སྡོམ་པ་སྣ་གཅིག་སྲུང་བ་མེད་
པར་མི་ཚེ་སྟོང་ཟད་དུ་བྱས་ན། ཧ་ཅང་རྨོངས་ཤིང་གླེན་པ་སྲོག་ཆགས་
ཕལ་བ་དུད་འགྲོ་ལས་ཀྱང་ཐ་ཆད་པ་རང་གིས་རང་བསླུས་ཏེ། མི་ལུས་
རྙེད་པ་དེའང་ཕྱི་མར་ངན་སོང་ལས་མི་ཐར་བའི་རྒྱུར་བྱས་པ་ཡིན་པ་ཤེས་
པར་བྱས་ནས། ད་ནི་བཅོས་མ་མ་ཡིན་པའི་ངེས་འབྱུང་གི་བློ་བསྐྱེད། ཚེ་
འདིའི་བྱ་གཞག་རྒྱབ་ཏུ་འཕང་། ཉིན་མཚན་ཀུན་ཏུའམ་ཚེ་གཅིག་ལུས་
གཅིག་ཉིད་དུ་རྣམ་དཀར་དགེ་བའི་ལས་ཚོགས་ཡང་དག་པ་འབའ་ཞིག་
ལ་བརྩོན་པ་དཀའ་ནའང་། ཚེགས་ཆུང་ངུ་བྱ་སླ་ལ། གནས་སྐབས་དང་
མཐར་ཐུག་གི་བདེ་བའི་འབྱུང་གནས། རྒྱལ་དང་དེ་སྲས་ཀུན་གྱི་བགྲོད་
ལམ། ཉིན་ཞག་ཕྲུགས་གཅིག་གི་སྡོམ་པ་འདི་ལ་ནི་བསམ་ཤེས་ཀྱི་མི་
ཞིག་ཡིན་ཚེ་ཅིས་ཀྱང་འཇུག་པར་བྱ་དགོས་པས། དེ་ལ་ཅི་ནུས་ཀྱི་



འཇུག་པར་བྱའོ་སྙམ་པའི་དམ་བཅའ་དང་འདུན་པ་སོགས་སྔོན་དུ་བཏང་
ནས། །
༢.གསོ་སྦྱོང་གི་སྡོམ་པ་ལེན་ཚུལ་དངོས་ལ་འཇུག་པ་ནི། ཐོག་མར་
སྐྱབས་ཡུལ་ཚོགས་ཞིང་གི་ལྷ་ཚོགས་རྣམས་གསལ་བཏབ་པ་རྣམས་དང་
སློབ་དཔོན་དཔང་པོར་བཞག་ནས་དེ་དག་གི་མདུན་དུ་ཇི་ལྟར་སེམས་
བསྐྱེད་པའི་ཚུལ་ནི།
དེ་ལ་རྫོགས་པའི་སངས་རྒྱས་མགོན་པོ་འོད་དཔག་མེད་དང་རྒྱལ་
བ་ཤཱཀྱ་ཐུབ་པ་སོགས་དེ་བཞིན་གཤེགས་པ་རྣམས་ཀྱང་སྔོན་བདག་
ཅག་དང་མཚུངས་པར་ལས་ཉོན་གྱི་དབང་དུ་གྱུར་བའི་འཁོར་བ་པ་ཡིན་
མོད། མཆོག་གསུམ་གྱི་བྱིན་རླབས་དང་རང་གིས་ཚོགས་བསགས་སྨོན་
ལམ་གྱི་མཐུ་ལ་བརྟེན་ནས་རྙེད་དཀའ་བའི་མི་ལུས་ཐོབ། མཇལ་དཀའི་
དགེ་བའི་བཤེས་གཉེན་དང་མཇལ་བ་སོགས་ཆོས་སྒྲུབ་པའི་མཐུན་རྐྱེན་
ཚང་ཞིང་འགལ་རྐྱེན་དང་བྲལ་བའི་སྐལ་བ་ཅུང་ཟད་ཡོད་པ་ཆུད་ཟོས་སུ་
མ་བཏང་བར་འཁོར་བ་ལས་ཡིད་དབྱུང་། སེམས་ཅན་ཀུན་ཕ་མར་ཤེས་
ཏེ་བརྩེ་བ་སྐྱེས་ནས་བསམ་པ་བྱང་ཆུབ་མཆོག་ཏུ་སེམས་བསྐྱེད་དེ། འདི་
ལྟ་བུའི་ཐེག་པ་ཆེན་པོའི་གསོ་སྦྱོང་ངམ་སྨྱུང་གནས་ཀྱི་སྡོམ་པ་བཞེས་
ནས་ཡང་དག་པར་བསྲུངས་ཤིང་ལམ་ལ་བསླབས་པས་མཐར་མངོན་པར་



རྫོགས་པར་འཚང་རྒྱ་པ་ཡིན། དེ་ལྟར་རང་རེ་རྣམས་ཀྱང་། ཇི་སྐད་དུ།
དེ་བཞིན་སངས་རྒྱས་མཐུ་ཡིས་བརྒྱ་ལམ་ན།།
འཇིག་རྟེན་བསོད་ནམས་བློ་གྲོས་ཐང་འགའ་འབྱུང་།།
ཞེས་པ་གསུངས་པ་བཞིན་སངས་རྒྱས་དང་བྱང་སེམས་རྣམས་ཀྱི་
ཐུགས་བསྐྱེད་སྨོན་ལམ་དང་རང་གིས་རྣམ་དཀར་ལས་ལ་འབྲེལ་བ་ཅུང་
ཟད་བྱས་པའི་མཐུས། རྨོངས་པ་མིན་ནག་གིས་བཀབ་པའི་འཁོར་བའི་
ཁྲོད་ནས་འཇིག་རྟེན་གྱི་བསོད་ནམས་ཏེ། མི་ལུས་ཐོབ་ཅིང་བླ་མ་དགེ་
བའི་བཤེས་གཉེན་དང་འཕྲད། བླང་དོར་གྱི་གནས་ཅུང་ཟད་ཤེས་པའི་བློ་
གྲོས་སྣང་བ་ཐང་འགའ་སྟེ་བརྒྱ་ལན་གཅིག་སྟོང་ལན་གཉིས་བྱུང་བ་ཆུད་
ཟོས་སུ་མི་གཏོང་བར་བསམ་པ་བྱང་ཆུབ་མཆོག་ཏུ་སེམས་བསྐྱེད་ནས།
ཐེག་པ་ཆེན་པོའི་ཆོས་སྒྲུབ་ན་མཐར་འབྲས་བླ་ན་མེད་པ་སངས་རྒྱས་ཀྱི་
གོ་འཕང་ཐོབ་པར་ངེས། དེས་ན་བདག་གིས་སྔོན་གྱི་དེ་བཞིན་གཤེགས་
པ་རྣམས་ལྟར། མ་ནམ་མཁའ་དང་མཉམ་པའི་སེམས་ཅན་ཐམས་ཅད་
འཁོར་བ་སྡུག་བསྔལ་གྱི་རྒྱུ་འབྲས་མཐའ་དག་ལས་གྲོལ་ཏེ་བླ་ན་མེད་
པ་རྫོགས་པའི་སངས་རྒྱས་ཀྱི་གོ་འཕང་ཐོབ་ཆེད་དུ། རྒྱལ་བ་སྲས་དང་
བཅས་པ་འདི་རྣམས་ཀྱི་སྤྱན་སྔར་ཐེག་པ་ཆེན་པོའི་གསོ་སྦྱོང་གི་སྡོམ་པ་
བླང་ལ་སང་ཉི་མ་མ་ཤར་གྱི་བར་དུ་ལེགས་པར་བསྲུང་བར་བྱའོ་སྙམ་ནས།
(,
15.



<> =
ཚིག་རྗེས་དོན་དྲན་གྱི་སྒོ་ནས། །
སློབ་དཔོན་དགོངས་སུ་གསོལ། ཇི་ལྟར་སྔོན་གྱི་དེ་བཞིན་གཤེགས་
པ་དགྲ་བཅོམ་པ་སོགས་ནས་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ངེས་བར་རྟོགས་བར་བྱ་བའི་ཕྱིར་གསོ་སྦྱོང་ཡང་དག་བོར་བླང་བར་
བགྱིའོ།།
ཞེས་རྗེས་ཟློས་ལན་གསུམ་གྱིས་སྡོམ་པ་ལེན་དགོས་སོ།།
སྡོམ་པ་དེ་ཉིད་ཐོབ་མྱོང་གི་གང་ཟག་ཡིན་ན་ཕྱིས་སུ་བླ་མ་སོགས་
ལས་ལེན་ན་རབ། མིན་ཡང་སྐུ་གསུང་ཐུགས་རྟེན་དང་ཚོགས་ཞིང་
གསལ་འདེབས་པ་ལས་ལེན་ནའང་ཆོག་པས། ལེན་ཚུལ། རྟེན་དང་མཆོད་
པ་བཀྲམ་དེ། དང་པོ་སྐྱབས་འགྲོ་དང་ཚད་མེད་རྣམ་བཞི་ཡན་ལག་བདུན་
པ་སོགས་སྔོན་དུ་སོང་ནས།
ཕྱོགས་བཅུ་ན་བཞུགས་པའི་སངས་རྒྱས་དང་། བྱང་ཆུབ་སེམས་
དབའ་ཐམས་ཅད་བདག་ལ་དགོངས་སུ་གསོལ། ཇི་ལྟར་སྔོན་གྱི་དེ་བཞིན་
གཤེགས་པ་དགྲ་བཅོམ་པ་སོགས་ནས་བླ་ན་མེད་པ་ཡང་དག་པར་རྫོགས་
བའི་བྱང་ཆུབ་ངེས་བར་རྟོགས་བར་བྱ་བའི་ཕྱིར་གསོ་སྦྱོང་ཡང་དག་པར་
བླང་བར་བགྱིའོ།།
ཞེས་ལན་གསུམ་གྱིས་ལེན་ཞིང་ཐོབ་བོ།།
s



བསམ་པ་སེམས་བསྐྱེད་ཀྱིས་ཟིན་པ་ནི་ཤིན་ཏུ་གལ་ཆེ། ཆོ་ག་
སོགས་ཐེག་དམན་མིན་ཡང་བསམ་པ་སེམས་བསྐྱེད་ཀྱིས་མ་ཟིན་ན་ནི་
ཐེག་ཆེན་དུ་མི་འགྱུར་བས་དེའི་ཟིན་པར་བྱའོ།། །
སྡོམ་པ་དེ་ཉིད་བླང་པའི་དུས་ཡུན་ནི་གཞུང་ཚིག་ལྟར་ན་སང་ཉི་མ་
མ་ཤར་གྱི་བར་གསུངས་ཀྱང་དེ་ནི་ཉིན་ཞག་གཅིག་གི་དབང་དུ་མཛད་ཀྱི་
ལོ་དང་ཟླ་བ་ཇི་སྲིད་འཚོའི་བར་དུ་བླང་ནའང་རུང་། བསྲུང་བྱ་ཡན་ལག་
བརྒྱད་ནི་ཞག་ལོ་ཟླ་སོགས་ཇི་ཙམ་ཁས་བླངས་པ་དེ་རྫོགས་ནས་གཏོང་
ཡང་། སེམས་བསྐྱེད་ཀྱི་ས་བོན་ནི་བྱང་ཆུབ་བར་དུ་མི་གཏོང་བས་དེ་ནས་
བཟུང་རྣམ་པ་ཀུན་ཏུ་གཞན་ཕན་གྱི་སེམས་འབའ་ཞིག་དང་མི་འབྲལ་བར་
ཅི་ཐུབ་བྱ་དགོས་སོ། །
འདི་ཉིད་ཇི་སྲིད་འཚོའི་བར་དུ་ལེན་ཚུལ་ཡོད་དེ། རྒྱལ་བུ་སྙིང་རྗེ་
ཆེར་སེམས་ཀྱི་ཇི་སྲིད་འཚོའི་བར་དུ་བླངས་བ་དཀོན་བརྩེགས་ལས་
གསུངས་ཞེས་དཔལ་སྤུང་སི་ཏུ་རིན་པོ་ཆེས་གསུངས་སོ།།
བསྲུང་བྱ་ནི། གཞུང་ལས། དེང་ནས་སྲོག་གཅོད་མི་བྱ་ཞིང་།། ཞེས་
པ་ནས་གར་དང་གླུ་སོགས་སྦྱང་བར་བྱ།། ཞེས་པའི་བར་བསྟན། དེ་དག་ནི་
འདི་ལྟར་བསམ་བཞིན་ཏུ་སྲོག་གཅོད་པ། མ་བྱིན་པར་གཞན་གྱི་དངོས་པོ་
བརྐུ་བ། བུད་མེད་སོགས་ལ་མི་གཙང་བ་སྤྱོད་པ། མི་ཆོས་བླ་མའི་རྫུན་སྨྲ་



བ་བཅས་སྤོང་བའི་རྩ་བ་བཞིའམ་ཚུལ་ཁྲིམས་ཀྱི་ཡན་ལག་བཞི་དང་། ཆང་
སྤོང་བ་བག་ཡོད་ཀྱི་ཡན་ལག་གཅིག རིན་པོ་ཆེའམ་དར་ཟབ་ཐེར་ཕྲུག་
སྟག་གཟིག་སོགས་ཀྱི་པགས་པ་སྟེ།
མདོར་ན་རིན་ཐང་ཆེ་བའི་ཁྲི་སྟན་ཆེན་པོ་དང་རིན་ཐང་མི་ཆེ་ཡང་
ཁྲུ་གང་ལས་ལྷག་པའི་མཐོན་པོ་བསྟེན་པ་སྟེ་གཅིག ཕྱི་དྲོའི་ཁ་ཟས་དང་
གཉིས། གར་སོགས་གསུམ་ཕྲེང་སོགས་གསུམ་གཅིག་ཏུ་བགྲངས་ཏེ་
བརྟུལ་ཞུགས་ཀྱི་ཡན་ལག་གསུམ་བཅས་སྤངས་པའི་ལྡོག་ཟླ་བསྲུང་བྱའི་
ཡན་ལག་བརྒྱད་དོ།།
གསོ་སྦྱོང་སྨྱུང་གནས་སྒྲུབ་ཐབས་དང་འབྲེལ་བའི་ཕན་ཡོན་མདོར་
བསྡུས་སྐལ་ལྡན་ངལ་གསོ་ལས། ཐེག་ཆེན་གསོ་སྦྱོང་བླངས་ནས་བཟའ་
བཏུང་སྤྱོད་ཚུལ་ལ། བཏུང་བའི་རིགས་ཀ་ར་བུ་རམ་སྦྲང་རྩི་ཞུན་མར་འོ་
ཞོ་ཆུར་ཁུ་ཇ་རྣམས་རུང་ཆོས་སླད་པ་དེ་ནི་ནམ་ལངས་ནས་མུན་རུབ་བར་
བརྟེན། ཁ་ཟས་བཟའ་བཅའི་རིགས་ནམ་ལངས་ནས་ཉིན་ཕྱེད་བར་བརྟེན།
དེ་ཕན་ཆད་ཅུང་ཟད་ཀྱང་བཟའ་མི་རུང་ཞེས་གསུངས་ཀྱང་། འོན་ཀྱང་
འདི་ཉིད་བྱ་རྒྱུད་སྨྱུང་གནས་དང་བསྲེ་བར་མི་བྱེད་པར་ཞུ། །
འདིར་ཡན་ལག་བརྒྱད་ཀྱི་གྲངས་འདྲེན་ཙམ་ཡིན་གྱི་ཅུང་ཟད་རྒྱས་
པར་བྱ་རྒྱུད་སྨྱུང་གནས་དང་མཐུན་པར་ཟུར་ཏུ་བྲིས་ཡོད་པས་དེར་བལྟ་



བར་བྱའོ།།
ཡག་ལག་བརྒྱད་པོ་འདི་དག་བསྙེན་གནས་དང་ཐུན་མོང་ཡིན་ཡང་
འདི་ནི་ཐེག་ཆེན་གྱི་སྡོམ་པ་ཡིན་པས་ལུས་ངག་སྤོང་བདུན་ཞར་བྱུང་ཡིན་
ལ། ཡིད་ཀྱི་མི་དགེ་བ་གསུམ་གཙོ་བོར་སྤོང་དགོས་སོ། །
གཞན་བསྙེན་གནས་ཡན་ལག་བརྒྱད་པ་དང་ཐེག་ཆེན་གསོ་སྦྱོང་
གཉིས་མི་འདྲ་བའི་ཁྱད་པར་དུ་མ་ཡོད་པས་འོག་ཏུ་འཆད་དོ།།
གཉིས། དངོས་གཞི་ཆོ་གའི་འབྲུ་འགྲེལ་བ།
གཉིས་པ་དངོས་གཞི་ཆོ་གའི་འབྲུ་འགྲེལ་བ་ནི། ཇི་ལྟར་སྔོན་གྱི་
དེ་བཞིན་གཤེགས་པ་ཆོས་ཉིད་དེ་བཞིན་ཉིད་དང་རྗེས་སུ་མཐུན་པར་
གཤེགས་པས་ན་དེ་བཞིན་གཤེགས་པ། ལས་ཉོན་གྱི་དགྲ་ཐམས་ཅད་
བཅོམ་པས་ན་དགྲ་བཅོམ་པ། ཆོས་ཐམས་ཅད་ཕྱིན་ཅི་མ་ལོག་པར་ཡང་
དག་པར་མཁྱེན་ཅིང་། མ་རིག་པའི་གཉིད་ལས་སངས་པ་དང་། ཤེས་བྱ་
ཐམས་ཅད་ལ་ཐོགས་པ་མེད་པའི་ཡེ་ཤེས་རྒྱས་པས་སངས་རྒྱས། སྔོན་
སྲིན་མོའི་གླིང་དུ་འཁྱམས་པའི་དེད་དཔོན་སེང་གེ་སོགས་ཚོང་བ་ལྔ་བརྒྱ་
ཚེའི་དུས་བྱེད་དུ་ཉེ་བ་ན། རྟ་ཅང་ཤེས་སྤྲིན་གྱི་ཤུགས་ཅན་གྱིས་སྲོག་གི་
འཇིགས་པ་ལས་བསྐྱབས་ཏེ་འཛམ་བུའི་གླིང་དུ་ཕྱིན་པ་ལྟར། སྟོན་པས་



གནང་བའི་ཡན་ལག་བརྒྱད་ཀྱི་ཚུལ་ཁྲིམས་སོགས་བསླབ་པ་སྣ་གཅིག་
བསྲུང་བ་ཡན་ཆད་འཁོར་བའི་སྲིན་གླིང་ནས་ཐར་བའི་གྲོང་དུ་ཕྱིན་པས་
ན་རྟ་ཅང་ཤེས་ལྟ་བུ། བརྒྱ་བྱིན་གྱི་གླང་བོ་ཆེན་པོ་ས་ལ་རབ་བརྟན་མགོ་
བོ་སུམ་ཅུ་རྩ་གསུམ་པ་དེས་སྣ་ཞགས་དེ་སྙེད་ཀྱིས་གནམ་ལྕགས་ཀྱི་
རལ་གྲི་འཁོར་ལོ་རི་བོ་སོགས་འཕེན་པས་ལྷ་མིན་གྱི་གཡུལ་ངོ་བཟློག་པ་
ལྟར། སངས་རྒྱས་བཅོམ་ལྡན་འདས་ཀྱིས་འཁོར་བའི་གཡུལ་དང་བདུད་
ཀྱི་དཔུང་རྣམས་ཕམ་པར་མཛད་པས་གླང་བོ་ཆེན་པོ། རང་དོན་བྱང་ཆུབ་
སྒྲུབ་པའི་བྱ་བ་ཆེན་པོ་བྱས་ཤིང་། དེ་ཡང་བྱེད་བ་ཕ་རོལ་ཏུ་ཕྱིན་པ་དྲུག་
གི་སྒོ་ནས་བྱས་ལ། སྡུག་བསྔལ་གྱི་ཁུར་མ་ལུས་པ་བོར་ཞིང་། དང་པོ་
གཞན་དོན་དུ་ཐུགས་བསྐྱེད་དེ་བསྐལ་པ་མང་པོར་ཚོགས་བསགས་ཀྱང་
འབྲས་བུ་རང་གི་དོན་སྤངས་རྟོགས་མཐར་ཕྱིན་པ་སངས་རྒྱས་ཀྱི་གོ་
འཕང་རྗེས་སུ་ཐོབ་པ། སྲིད་བ་འདིར་རྣམ་པ་ཀུན་ཏུ་སྦྱོར་བའི་སྲེད་ལེན་མ་
རིག་པ་དང་བཅས་པ་གཏན་ནས་ཡོངས་སུ་ཟད་བ། བསླུ་བ་མེད་པ་ཡང་
དག་པའི་བཀའ་དང་། ངོ་བོ་ཡེ་ནས་དག་ཅིང་གློ་བུར་སྒྲིབ་གཉིས་ཀྱི་དྲི་
མ་ལས་ལེགས་པར་རྣམ་པར་གྲོལ་བའི་ཐུགས་དང་། མ་རིག་པའི་འཆིང་
བ་ལས་ལེགས་བར་གྲོལ་ཞིང་ཤེས་བྱ་ཐམས་ཅད་མཁྱེན་པའི་ཤེས་རབ་
ཅན། རྒྱལ་བ་དེ་དག་གིས་སེམས་ཅན་ཉི་ཚེ་བ་ཙམ་མ་ཡིན་པར་མཐའ་
20



-
-
-
ཡས་པའི་སེམས་ཅན་ཐམས་ཅད་ཀྱི་དོན་གྱི་ཕྱིར་དང་། དེ་ཡང་གནས་
སྐབས་སུ་ཕན་པ་དང་མཐར་ཐུག་གི་གྲོལ་བ་ཐོབ་བར་བྱ་བའི་ཕྱིར་དང་།
གནས་སྐབས་ཀྱི་ཕན་པ་ལ་བཀྲེས་ཤིང་སྐོམ་པས་གདུང་བའི་མུ་གེ་དང་།
རླུང་མཁྲིས་བད་ཀན་སོགས་ཀྱི་ནད་མེད་པར་བྱ་བའི་ཕྱིར་དང་། མཐར་
ཐུག་གི་གྲོལ་བ་ལའང་རིགས་ཅན་གསུམ་གྱི་ཁམས་དབང་བསམ་པའི་
དབྱེ་བས་ཐེག་པ་རང་རང་གི་བྱང་ཆུབ་ཕྱོགས་ཀྱི་ཆོས་སུམ་ཅུ་རྩ་བདུན་
ཡོངས་སུ་རྫོགས་ཏེ་མྱང་ངན་ལས་འདས་པའི་གོ་འཕང་ཐོབ་པར་བྱ་བའི་
ཕྱིར་དང་། མཐར་ཐུག་ཉན་རང་གི་བྱང་ཆུབ་ལས་དྲངས་ཏེ་རིགས་ཅན་
གསུམ་གྱི་གདུལ་བྱ་མཐའ་དག བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཆེན་པོའི་གོ་འཕང་ངེས་པར་མངོན་དུ་ཐོབ་པ་སྟེ་རྟོགས་པར་བྱེད་
བའི་ཕྱིར། གསོ་སྦྱོང་ཡང་དག་པར་མཛད་པ་དེ་བཞིན་དུ་། བདག་མིང་
འདི་ཞེས་བགྱི་བས་ཀྱང་སྡོམ་པ་ཐོབ་པའི་དུས་འདི་ནས་བཟུང་སྟེ། སང་ཉི་
མ་མ་ཤར་གྱི་བར་དུ་ཞེས་ཀུན་སློང་དེ་ལྟ་བུའི་སྒོ་ནས་དགེ་ཚོགས་གསོ་
ཞིང་། ཉེས་ཚོགས་སྦྱོང་པར་བྱེད་པ་གསོ་སྦྱོང་གི་སྡོམ་པ་བླངས་ཏེ་ཇི་
སྲིད་སང་ཉི་མ་མ་ཤར་གྱི་བར་དུ་ཇི་ལྟར་སྔོན་གྱི་དེ་བཞིན་གཤེགས་པ་
རྣམས་ཀྱིས་སྲོག་གཅོད་སོགས་ཉེས་སྤྱོད་མཐའ་དག་རྟག་ཏུ་སྤངས་པ་
ལྟར། ཡན་ལག་བརྒྱད་ཀྱི་བསྲུང་བྱ་རྣམས་ཤེས་བཞིན་དུ་ཡང་དག་བར་
21



བསྲུང་བར་བྱའོ་སྙམ་པའི་ཚིག་རྗེས་དོན་དྲན་མཛོད་ཅིག ཅེས་པའོ།།
གསུམ། བསྙེན་གནས་དང་ཐེག་ཆེན་གསོ་སྦྱོང་གི་ཁྱད་པར།
གསུམ་པ་བསྙེན་གནས་དང་ཐེག་ཆེན་གསོ་སྦྱོང་གི་ཁྱད་པར་བཤད་
པ་ལ། གང་ནས་བཤད་པའི་ཁུངས། ལེན་པའི་ཡུལ། ལེན་པ་བོའི་རྟེན།
ལེན་བྱེད་ཆོ་གའི་ཁྱད་པར། བསམ་པའི་ཁྱད་པར། བླང་ནས་བསྲུང་
ཚུལ། མཐར་ཐུག་གི་འབྲས་བུའི་ཁྱད་པར། ཞར་བྱུང་དེ་ལྟར་བཤད་པའི་
དགོས་བ་བཅས་བརྒྱད་ལས།
༡. གང་ནས་བཤད་པའི་ཁུངས་མི་འདྲ་བ་ནི།
བསྙེན་གནས་ཀྱི་ཆོ་ག་ནི་འདུལ་གཞུང་དང་གཙོ་བོ་བྲམ་ཟེ་གནས་
འཇོག་གི་མདོ་སོགས་ལས་བཤད། ཐེག་ཆེན་གསོ་སྦྱོ ང་ནི་བྱང་ཆུབ་
སེམས་དཔའི་མདོ་སྡེ་དག་དང་། སྨྱུང་གནས་ནི་དོན་ཞགས་ཞིབ་མོའི་རྒྱུད་
སོགས་ལས་གསུངས་སོ།།
༢. ལེན་ཡུལ་མི་འདྲ་བ་ནི།།
བསྙེན་གནས་ནི། འདུལ་བ་ལས་དགེ་སློང་ལས་ལེན་པར་བཤད་



ཀྱང་། གནས་འཇོག་གི་མདོ་ལས། རིགས་ཀྱི་བུའམ་རིགས་ཀྱི་བུ་མོ་དད་
པ་དང་ལྡན་པ་ཡན་ལག་བརྒྱད་དང་ལྡན་པའི་བསྙེན་གནས་བླང་བར་འདོད་
པས་ནངས་བར་ལངས་ལ་དགེ་སྦྱོང་ངམ་བྲམ་ཟེ་གཞན་གང་ཡང་རུང་
བ་ཆོ་ག་ཤེས་པ་ཞིག་གི་དྲུང་དུ་སོང་སྟེ་ཞེས་སོགས་གསུངས་པའི་ཕྱིར།
རབ་སོ་ཐར་གྱི་སྡོམ་པ་གང་ཡང་རུང་བ་ལྡན་པ་ཞིག་དང་། ཐ་ན་དེའི་ཆོ་ག་
ཤེས་པ་ཞིག་ལས་ལེན་ནའང་སྐྱེ་སྟེ། མཆིམས་མཛོད་ལས། ཆོ་ག་ཤེས་པ་
ཙམ་གྱིས་ཀྱང་ཆོག་པར་བཤད་ལ་ཞེས་གོང་གི་ལུང་དོན་འགྲེལ་བའི་ཕྱིར་
ཐེག་ཆེན་གསོ་སྦྱོང་ནི། སོ་ཐར་སྡོམ་ལྡན་གྱི་དགེ་སློང་ཙམ་གྱིས་མི་
ཆོག་པར་ཐོག་མར་འདི་ཉིད་ཀྱི་སྡོམ་རྒྱུན་བར་མ་ཆད་པ་མངའ་བའི་ཐེག་
པ་ཆེན་པོའི་སྡོམ་ལྡན་ཞིག་ལས་ལེན་དགོས་ཤིང་། རྗེས་སུ་ཐེག་ཆེན་གྱི་
སྐུ་གསུང་ཐུགས་རྟེན་ནམ་ཚོགས་ཞིང་གི་དྲུང་དུ་བླང་ན་སྐྱེ་བར་གསུངས་
༣. རྟེན་གྱི་ཁྱད་པར་ནི།
བསྙེན་གནས་ཀྱི་སྡོམ་པ་ནི་དགེ་ཚུལ་སློང་གིས་ལེན་མི་རུང་སྟེ།
དགེ་ཚུལ་སློང་གིས་བདག་བསྙེན་གནས་ཡན་ལག་བརྒྱད་པར་བཟུང་ཏུ་
23



= ཉྙོ 2 =
གསོལ། ཞེས་བསྙེན་གནས་པར་ཁས་བླང་ན་སྡོམ་པ་གོང་མ་གཏོང་བས་
ཤིན་ཏུ་མི་རུང་ཞེས། ཐེག་ཆེན་གསོ་སྦྱོང་གི་སྡོམ་པ་ལེན་པའི་ཆོ་ག་ནག་
འགྲོས་སུ་བཀོད་པ་བྱང་ཆེན་ཁང་བཟང་འཛེགས་པའི་ཐེམ་སྐས་སོགས་
ལས་བཤད་དོ།།
གཞན་རབ་བྱུང་དག་གིས་འདུལ་བའི་བཅའ་ཁྲིམས་དེ་དག་ཇི་སྲིད་
འཚོའི་བར་ཏུ་སྡོམ་པར་ཁས་བླང་ཡོད་པས་དེར་མ་བསྡུས་པའི་བསྲུང་བྱ་
ཡན་ལག་བརྒྱད་པ་ཉིན་ཞག་ཕྲུགས་གཅིག་གི་སྡོམ་རུང་ཞིག་མེད་པས་
དགོས་པ་མེད་པའི་ཕྱིར་དང་། བསྙེན་གནས་ནི་ཁྱིམ་པ་དགེ་བསྙེན་དག་
གི་གསོ་སྦྱོང་ཡིན་པའི་རྒྱུ་མཚན་དག་གིས་ཡིན་པར་སེམས་སོ།།
༤. ལེན་བྱེད་ཆོ་གའི་ཁྱད་པར་ནི།
བསྙེན་གནས་ནི་འདུལ་བ་དང་གནས་འཇོག་གི་མདོ་ལས་བཤད་པ་
ལྟར་སྐྱབས་འགྲོ་རྩོམ་བྱེད་དུ་བྱས་ནས་བསྙེན་གནས་ཡན་ལག་བརྒྱད་
པར་ཁས་ལེན་ལན་གསུམ་གྱིས་ཐོབ།
ཐེག་ཆེན་གསོ་སྦྱོང་ནི། སངས་རྒྱས་རྣམས་ཀྱིས་ལམ་དུས་སུ་ཇི་
ལྟར་མཛད་པ་དཔེར་བྱས་སེམས་ཅན་ཐམས་ཅད་གྱི་དོན་གྱི་ཕྱིར་དང་།
ཕན་པར་བྱ་བའི་ཕྱིར་སོགས་གཞུང་ཚིག་དུམ་བུ་བདུན་གྱིས་བསྟན་



པའིབྱང་ཆུབ་སེམས་ཀྱིས་ཟིན་ངེས་བྱས་ནས་སྡོམ་པ་ལེན་དགོས་པའི་
ཕྱིར་རོ།།
༥. བསམ་པའི་ཁྱད་པར་ནི།
བསྙེན་གནས་ནི། ངན་སོང་གསུམ་ལ་འཇིགས་ཏེ་ཕྱི་མར་ལྷ་མིའི་
གོ་འཕང་ཐོབ་འདོད་ཀྱི་སེམས་ཆུང་ངུ་དང༌། ངེས་འབྱུང་གིས་ཀུན་ནས་
བསླང་བའི་རང་ཉིད་གཅིག་པུ་མྱང་འདས་ཐོབ་པའི་བསམ་པ་ཙམ་གྱིས་
སྐྱེ་ལ། ཐེག་ཆེན་གསོ་སྦྱོང་ནི། གཞུང་ལས། སེམས་ཅན་ཐམས་ཅད་ཕན་
པར་བྱ་བའི་ཕྱིར། ཞེས་པ་དང་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ཞེས་སོགས་གསུངས་པས་དོན་གཉིས་ལྡན་པའི་ཐབས་ཤེས་ཁྱད་
པར་ཅན་སེམས་བསྐྱེད་ཀྱིས་ཟིན་ན་ཐོབ་པའོ།།
༦. བླངས་ནས་བསྲུང་ཚུལ་མི་འདྲ་སྟེ།
ཐེག་ཆེན་གྱི་སྡོམ་པ་ནི་ལུས་ངག་སྤོང་བདུན་ཞར་བྱུང་ཡིན་ལ།
ཡིད་ཀྱི་མི་དགེ་བ་གསུམ་གཙོ་བོར་སྤོང་དགོས། བསྙེན་གནས་ལ་ཤ་ངེས་
པར་སྤང་དགོས་པར་མ་བཤད་ལ། ཐེག་ཆེན་གསོ་སྦྱོང་ལ་ནི། ཤ་ངེས་
པར་སྤངས་དགོས། འདི་ལ་མི་ཤེས་པ་འགས་ཐེག་ཆེན་གསོ་སྦྱོང་བྱ་རྒྱུད་
25



དང་འབྲེལ་བའི་སྨྱུང་གནས་ལ་ཤ་ཁྲག་ལོངས་སུ་སྤྱོད་མི་རུང་ཡང་། ཐེག་
ཆེན་གསོ་སྦྱོང་རྐྱང་པ་ལ་ཤ་ཟ་མི་རུང་པ་མེད་ཅེས་བཤད་འདུག་ཀྱང་
དེ་ཡང་མི་འཐད་པར་སེམས་ཏེ། མདོ་སྡེ་ལང་གཤེགས་ལས། བྱང་ཆུབ་
སེམས་དཔའ་སྙིང་རྗེའི་བདག་ཉིད་ཅན་གྱིས་ཤ་ནི་རྣམ་པ་ཐམས་ཅད་དུ་མི་
བཟའོ།། །
ཞེས་སོགས་ནས་ཡང་དེ་ཉིད་ལས།
རྣམ་གསུམ་དག་པའི་ཤ་རྣམས་ནི།།
མ་བརྟགས་པ་དང་མ་བསླངས་དང་།།
མ་བསྐུལ་བ་ཡང་ཡོང་མེད་པས།།
དེ་བས་ཤ་ནི་མི་བཟའོ།།
རྣལ་འབྱོར་ཅན་གྱི་ཤ་མི་བཟའ།།
ང་དང་སངས་རྒྱས་དག་གིས་བཤད།། ཅེས་དང་།
ངས་ནི་ཤ་ཡང་རྣམ་པར་སྨད།། ཅེས་པ་ནས།
རྟག་པར་རྣམ་པ་ཀུན་ཏུ་སྨད།། །
ཐར་བའི་ཆོས་དང་འགལ་བའི་ཕྱིར།།
མི་རྣམས་དངངས་པར་འགྱུར་བའི་ཤ །
དེ་ཕྱིར་བཟའ་བར་མི་བྱ་སྟེ།།
26



འདི་ནི་འཕགས་པའི་རྒྱལ་མཚན་ནོ།།
ཞེས་སོགས་གསུངས་བ་དང་། འཇམ་དཔལ་གྱི་ལྟ་འདོད་མདོར་
བསྟན་ལས།
རྫས་ཐོབ་དོན་དུ་སྲོག་གཅོད་དང་།།
བཟའ་བའི་དོན་དུ་རིན་འཇལ་བ།།
གཉིས་པོ་དག་ཀྱང་གསོད་པ་སྟེ།།
ངུ་འབོད་ལ་སོགས་རྣམས་སུ་འཚེད།།
ཞེས་པ་ནས་ཤ་ཟ་བའི་མི་གང་ཞིག་དང་པོ་ཡི་དྭགས་སུ་འགྲོ་བ་སྟེ།
ཕྱི་མར་ངུ་འབོད་དུ་འགྲོའོ།། ཞེས་གསུངས་པ་དང་། ཡང་ལང་གཤེགས་
ལས། དེ་ལྟར་བློ་གྲོས་ཆེན་པོ། ངས་ཤའི་ཟས་ནི་སུ་ལའང་མ་གནང་། མི་
གནང་། གནང་བར་མི་འགྱུར་ཏེ། བློ་གྲོས་ཆེན་པོ་རབ་ཏུ་བྱུང་བ་རྣམས་ལ་
ཤའི་ཟས་ནི་མི་རུང་བར་བཤད་དོ།། ཞེས་དང་། གཞན་ཡང་གླང་བོ་རྩལ་
དང་། སྤྲིན་ཆེན་པོ། སོར་མོའི་ཕྲེང་བ་ལ་སོགས་པའི་མདོ་སྡེ་དག་ལས་ཤ་
ཟ་བ་བཀག་འདུག་པའི་ཕྱིར་རོ།།
༧. མཐར་འབྲས་མི་འདྲ་བ་ནི།
བསྙེན་གནས་ཀྱིས་སྐྱེས་བུ་ཆུང་འབྲིང་སོགས་གང་ལ་སེམས་
27



བསྐྱེད་པ་དེའི་རྒྱུ་བྱེད་ལ། ཐེག་ཆེན་གསོ་སྦྱོང་ནི་ངེས་པར་རྫོགས་བྱང་གི་
འབྲས་བུ་མངོན་ཏུ་འགྱུར་བའི་རྒྱུའོ།།
༨.དེ་ལྟར་ཁྱད་པར་འབྱེད་བའི་དགོས་པ་ནི།
དེ་ལ་ཐེག་ཆེན་གསོ་སྦྱོང་དང་སྨྱུང་གནས་ཀྱི་སྡོམ་རྒྱུན་མེད་ཀྱང་།
ང་སོ་ཐར་སྡོམ་ལྡན་གྱི་དགེ་ཚུལ་སློང་ངམ་མཁས་པ་དང་སྤྲུལ་སྐུ་ཡིན་
པས། ཁྱིམ་པ་རྣམས་ལ་དེའི་ལུང་ནོད་པ་ལ་མི་རུང་བ་ཅི་ཡང་མེད་དོ་
སྙམ་ནས་གསོ་སྦྱོང་སོགས་གཏོད་ཁུལ་བྱེད་པ་དང་། ཁ་ཅིག་གིས་བསྙེན་
གནས་དང་། ཐེག་ཆེན་གསོ་སྦྱོང་། སྨྱུང་གནས་རྣམས་སོ་སོར་མ་ཤེས་
པར་རབ་བྱུང་རྣམས་ལ་ཐེག་ཆེན་གསོ་སྦྱོང་དང་སྨྱུང་གནས་ཉམས་སུ་
ལེན་པ་བཀག་པ་དང་། བླངས་ཟིན་གྱི་རབ་བྱུང་འགའ་རེ་ལ་རྒྱུ་མཚན་
ལྟར་སྣང་བས་འགྱོད་མེད་ལ་འགྱོད་པ་དང་དོགས་པ་སློང་བ་སོགས་མཐོང་
ཐོས་བྱུང་བས་དེ་དག་གི་ཉེས་པ་སེལ་ཆེད་དོ།། །
གཞན་རབ་བྱུང་རྣམས་ཀྱིས་བསམ་པ་སེམས་བསྐྱེད་ཀྱིས་ཟིན་ན་
ཁྱིམ་པའི་གསོ་སྦྱོང་བསྙེན་གནས་དེའང་ཐེག་ཆེན་གྱི་སྡོམ་པར་འགྱུར་ཏེ།
ཇི་སྐད་དུ།
བསམ་པ་སེམས་བསྐྱེད་ཀྱིས་ཟིན་ན།།



༧༧
སོ་སོར་ཐར་བ་རིགས་བརྒྱད་པོ།།
ཐེག་ཆེན་སོ་སོར་ཐར་བར་འགྱུར།།
ཞེས་པ་དང་། དཔལ་སྤྲུལ་རིན་པོ་ཆེས། བསྙེན་གནས་ཡན་ལག་
བརྒྱད་པའི་སྡོམ་པ་སྲུང་བ་ནི། ཐེག་དམན་གྱི་ལུགས་ལ་ཁྱིམ་པའི་དགེ་
བསྙེན་གྱི་སྡོམ་པ་ཡིན་ལ། དེ་ཉིད་ཐེག་ཆེན་སེམས་བསྐྱེད་ཀྱིས་ཟིན་པའི་
སྒོ་ནས་ཉམས་སུ་བླང་ན་ཉེས་སྤྱོད་སྡོམ་པའི་ཚུལ་ཁྲིམས་དང་། སྤྱན་རས་
གཟིགས་ཀྱི་བསྐྱེད་རིམ་ལྷའི་རྣལ་འབྱོར་དང་འབྲེལ་ན་གསང་སྔགས་བྱ་
རྒྱུད་ཀྱི་དཀའ་ཐུབ་དང་སྡོམ་པའི་ཡན་ལག་ཏུ་འགྱུར། ཞེས་གསུངས་སོ།།
བཞི། ཞར་བྱུང་དོགས་པ་དཔྱད་པ།
བཞི་བ་ཞར་བྱུང་དོགས་བ་དཔྱད་བ་ལ་བཞི། ཉིན་ཞག་མ་ཚང་བ་
དང་ལྷག་བ་ལེན་པ། ཉིན་ཞག་མང་བོ་དུས་གཅིག་ལ་ལེན་རུང་མིན། ཡན་
ལག་བརྒྱད་ལས་གཅིག་ཉམས་བས་གཞན་བསྲུང་འོས་མིན། ཞར་བྱུང་ཤ་
ཟ་ན་ཐེག་ཆེན་བ་ཡིན་མིན་ལ་དཔྱད་པ་དང་བཞི།།



༡. སྡོམ་པ་ཉིན་ཞག་མ་ཚང་བ་དང་ལྷག་པ་
ལེན་རུང་མིན་ལ་དཔྱད་པ་ནི།
ཐེག་དམན་ལྟར་ན་བསྙེན་གནས་ཀྱི་སྡོམ་པ་ནི་ཉིན་ཞག་གཅིག་གི་
མཐའ་ཅན་ཡིན་པས་ཉིན་ཞག་ཕན་ཆད་དུ་བླངས་ཀྱང་མི་སྐྱེ་ཞིང་ཉིན་ཞག་
མ་ཚང་ནའང་མི་སྐྱེ་བར་འདོད་ཀྱང་རིམ་པར་དཔྱད་པར་བྱ་སྟེ། དང་པོ་
ཉིན་ཞག་ཕན་ཆད་དུ་བླངས་ན་སྐྱེའམ་ཞེ་ན། དེ་ནི་རྒྱལ་ཚབ་རྗེས་མཛད་
པའི་ཀུན་བཏུས་རྣམ་བཤད་ལས། བསྙེན་གནས་ཀྱི་སྡོམ་པ་ཉིན་ཞག་རེ་
མ་གཏོགས་མི་སྐྱེ་བར་འདོད་པ་ནི་ཉན་ཐོས་སྡེ་བ་ཁ་ཅིག་གི་ལུགས་ཡིན་
པས་ཕྱིན་ཅི་ལོག་ཏུ་ཤེས་པར་བྱའོ།།
ཞེས་དང་། ཇི་སྲིད་འཚོའི་བར་དུ་བླང་ན་སྐྱེ་བ་ཡོད་དེ།
མཛོད་མགྲེལ་མངོན་པའི་རྒྱན་ལས། ཇི་སྲིད་འཚོའི་བར་དུ་བསྙེན་
གནས་ཡན་ལག་བརྒྱད་བསྲུང་བ་གོ་མའི་དགེ་བསྙེན་ཞེས་བྱ་དང་ཞེས་
གསུངས་བའི་ཕྱིར་རོ།།
ཐེག་ཆེན་གསོ་སྦྱོང་གི་སྡོམ་པའང་གཞུང་ཚིག་ལྟར་ན་སང་ཉི་མ་
མ་ཤར་གྱི་བར་གསུངས་ཀྱང་དེའང་ཉིན་ཞག་གཅིག་གི་དབང་དུ་མཛད་
ཀྱི་ལོ་དང་ཟླ་བ་ཇི་སྲིད་འཚོའི་བར་དུ་བླང་ནའང་རུང་། འདི་ཉིད་ཇི་སྲིད་
༤༠༦)
30



འཚོའི་བར་དུ་ལེན་ཚུལ་ཡོད་དེ། རྒྱལ་བུ་སྙིང་རྗེ་ཆེར་སེམས་ཀྱིས་ཇི་
སྲིད་འཚོའི་བར་དུ་བླངས་པ་ཡོད་པ་གསུངས་པ་ལྟར་དང་། གཞན་བྱང་
ཆུབ་བར་ཏུ་བླངས་ཀྱང་སྐྱེ་བར་བཞེད་དེ། མེ་ཏྲི་བས། དང་པོ་གསོ་སྦྱོང་
སྦྱིན་པ་ནི་ཞེས་པ་ནས་བྱང་ཆུབ་སྙིང་པོ་ལ་མཆིས་ཀྱི་བར་དུ་ཞེས་སོགས་
གསུངས་སོ།།
ཉིན་ཞག་མ་ཚང་ན་སྐྱེའམ་ཞེ་ན། ལེན་པའི་ཚེ་ན་སང་ཉི་མ་མ་ཤར་
གྱི་བར་ཞེས་ཉིན་ཞག་ཧྲིལ་པོར་བསྲུང་བར་དམ་བཅས་ནས་ཉིན་མོ་ཙམ་
ལས་མ་བསྲུང་ན་སྡོམ་པ་ཤོར་བ་ཡིན་ཀྱང་། རབ་ཉིན་ཞག་ཧྲིལ་པོར་
བསྲུང་། ཅི་སྟེ་མི་ནུས་ན་ཉིན་སྐྱང་བ་དང་མཚན་སྐྱང་ཙམ་དུའང་ལེན་རུང་
སྟེ། མཛོད་རང་འགྲེལ་ལས། དེ་ལྟར་བྱས་ན་ཤན་པ་དང་བྱི་བོ་བྱེད་པ་དག་
གིས་མཚན་མོ་དང་ཉིན་མོ་བསྙེན་གནས་བླངས་པ་དག་ཀྱང་འབྲས་བུ་
ཡོད་པར་རུང་ངོ་། ཞེས་དང་། ཉིན་མོ་ཙམ་དང་མཚན་མོ་པའི་དགེ་བསྙེན་
ཡང་ཨ་ཧྥུ་ལ་སོགས་པའི་གཞུང་ལས་བཤད་དོ་ཞེས་མཆིམས་མཛོད་དུ་
གསུངས་པ་དང་། གཞན་ཉིན་ཞག་ཕྱེད་ཙམ་དུ་སྡོམ་པ་བླངས་བཅུག་ནས་
བསྲུང་ནའང་དགག་བྱ་མེད་པར་དགོས་པ་ཆེ་བར་གསུངས་པའང་ཡོད་
ཇི་ལྟར་ལེན་ཚུལ་ནི། གནས་བརྟན་བྱང་ཆུབ་བཟང་པོས། ཉིན་མོ་



ཙམ་དུ་ཡང་དག་པར་ལེན་ན་དུས་འདི་ནས་བཟུང་སྟེ་ཇི་སྲིད་ཉི་མ་མ་ནུབ་
ཀྱི་བར་དུ་ཞེས་དུས་ཚོད་ཡོངས་སུ་བཅད་པར་བྱའོ།། ཞེས་གསུངས་པ་
དང༌། དེ་བཞིན་དུ་ཉོན་མོངས་པ་ཤུག་དྲག་པ་དང་། དབང་བོ་ཆེས་འདུལ་
དཀའ་བ་སོགས་གྱི་དབང་གིས་ཉིན་ཞག་གཅིག་ལའང་རྣམ་དག་བསྲུང་
མི་ནུས་པ་ཡིན་ཚེ་མཚན་མོ་ཙམ་དང་ཐ་ན་སྔ་དྲོ་ཙམ་དང་ཆུ་ཚོད་གཅིག་
ཙམ་ལའང་ལེན་རུང་བར་གསུངས་སོ།།
བླངས་ཚུལ་ཡུལ་རྟེན་གཉིས་ཀྱི་བློ་མཐུན་པར་བསམ་བཞིན་དུས་
ཀྱིས་ཡོངས་སུ་བཅད་དགོས་པ་སོགས་ཤེས་པར་བྱའོ།།
འོན་ཀྱང་སྐབས་འདིར་རིང་མཐའ་བྱང་ཆུབ་ཀྱི་བར་དང་། དགོས་པ་
དང་བཅས་ན་ཐུང་མཐའ་ཡུད་ཙམ་ལའང་བསྲུང་རུང་ཞེས་བཤད་པ་ཡིན་
གྱི། དེང་གི་དུས་སུ་ཡུལ་ཕྱོགས་གང་ནའང་ཆེས་ཐུང་མཐའ་ཉིན་ཞག་
གཅིག་ལ་ཉམས་ལེན་བྱེད་པ་མཐོང་བས་རྣམ་དག་དུ་འགྱུར་ན་དེ་ལས་
དུས་ཐུང་ངུར་མི་བྱ་བ་ལེགས་སོ།།
ན
༢. ཉིན་ཞག་མང་བོའི་སྡོམ་བ་དུས་གཅིག་ལ་
ལེན་རུང་མིན་ལ་དཔྱད་པ།
བསྙེན་གནས་ཀྱི་སྡོམ་པ་ཉིན་ཞག་རེ་མ་གཏོགས་མི་སྐྱེ་བར་འདོད་



པའི་ཐེག་དམན་གྱི་ལུགས་ལ་ཡང་ཉིན་ཞག་མང་པོ་དུས་གཅིག་ལ་ལེན་
རུང་སྟེ། ཐུབ་བསྟན་བྱི་དོར་ལས། དེས་ན་བསྙེན་གནས་ཉིན་ཞག་གི་
མཐའ་ཅན་དུ་ངེས་ཀྱང་ཆོ་འཕྲུལ་ཆེན་པོ་ལྟ་བུ་ལ་ཟླ་བ་ཕྱེད་བར་མ་ཆད་དུ་
བསྲུངས་པ་དུས་གཅིག་ལ་བླང་དུ་རུང་བ་ཡིན་ལ། དེ་ཡང་ཉིན་ཞག་གཅིག་
པའི་སྡོམ་པ་ལན་བཅོ་ལྔའི་བར་བཟླས་ཏེ་བླངས་པ་ཡིན་པས་ཉིན་ཞག་གི་
སྡོམ་པར་མི་འགྱུར་བའི་སྐྱོན་མེད་དོ།། ཞེས་དང་། མཛོད་འགྲེལ་མངོན་
པའི་རྒྱན་ལས་ཀྱང་། ཟླ་བ་ཕྱེད་ལ་སོགས་པ་ནི་ཉིན་ཞག་བཟླས་པས་སོ།།
ཞེས་གསུངས་པའི་ཕྱིར་རོ།།
དེ་ལྟར་བསྙེན་གནས་ཀྱི་སྡོམ་པ་ཉིན་ཞག་མང་པོ་དུས་གཅིག་ལ་
ལེན་རུང་ན་ཐེག་ཆེན་གསོ་སྦྱོང་གི་སྡོམ་པ་ནི་དེ་བས་ཀྱང་སྨོས་མི་འཚལ་
བས། དང་པོ་བླ་མ་དམ་པའི་མདུན་ནས་ལོ་གཅིག་ལ་གྲངས་བཅུའམ་ལྔ་
བཅུ་བརྒྱ་སོགས་ཅི་ནུས་སམ་ཟླ་བ་རེ་ལ་ལན་གཅིག་གམ་ཡང་ན་ཟླ་བ་
བྱུང་ངོ་ཅོག་གི་ཡར་ངོའི་ཚེས་བརྒྱད། བཅོ་ལྔ། བཅོ་བརྒྱད། གནམ་སྟོང་
ངམ་མདོར་ན་རང་གི་ནུས་ཚོད་འགྲུབ་ངེས་ཀྱི་གྲངས་དེ་དང་དེ་ལྟར་དུས་
གཅིག་ལ་བླང་རུང་ངོ༌།། ཇི་ལྟར་ལེན་ཚུལ་ནི། དཔེར་ན་ལོ་གཅིག་གི་ཉ་
སྟོང་བརྒྱད་སོགས་གང་དུ་ཉམས་སུ་ལེན་པར་འདོད་ནའང་། དུས་འདི་
ནས་བཟུང་སྟེ་ཇི་སྲིད་ལོ་གཅིག་གི་ཉ་སྟོང་བརྒྱད་གསུམ་སོགས་གང་ཡིན་
33



= < © @ =
དེའི་བྱུང་ངོ་ཅོག་ལ་སེམས་ཅན་ཐམས་ཅད་ཕན་པར་བྱ་བའི་ཕྱིར་སོགས་
ཁ་བསྒྱུར་ནས་ལེན་དགོས་ལ། དེ་བཞིན་ལོ་ཟླ་གང་ལ་ཇི་ལྟར་འདོད་པ་དེ་
ལྟར་ཁ་བསྒྱུར་ཏེ་ལེན་ཤེས་པར་བྱའོ།།
༣. ཡན་ལག་བརྒྱད་ལས་གཅིག་ཉམས་པས་
གཞན་བསྲུང་འོས་མིན་ལ་དཔྱད་པ།
བསླབ་གཞིའི་གཙོ་བོ་གཅིག་ཉམས་ཕྱིན་དེ་ནས་གཞན་བསྲུངས་
པ་ལ་དགོས་པ་ཡོད་དམ་མེད་ཅེ་ན། ཡོད་དེ་སྔོན་ཀུན་དུ་རྒྱུ་གཉིས་ལས་
གཅིག་གིས་ཡན་ལག་བརྒྱད་ཀ་བསྲུངས་པས་མི་ཡུལ་གྱི་རྒྱལ་པོར་སྐྱེས།
གཅིག་ཤོས་ཀྱིས་ཆུང་མའི་ངོ་མ་ཆོག་པར་ཕྱི་དྲོའི་ཁ་ཟས་ཟོས་པས་། མི་
ཡུལ་དུ་སྐྱེས་མ་ཐུབ་ཀྱང་ཡན་ལག་ལྷག་མ་རྣམས་སྲུངས་པས་ཀླུའི་རྒྱལ་
པོར་སྐྱེས་ཏེ་མཐར་གཉིས་ཀ་དགྲ་བཅོམ་ཐོབ་པའི་ལོ་རྒྱུས་ལྟར་དང་།
གཞན་མགོན་མེད་ཟས་སྦྱིན་གྱིས་ཁྱིམ་པའི་གསོ་སྦྱོང་བླང་ནས་རབ་བྱུང་
དུ་མ་ལ་གསོད་སྙོམས་མང་པོ་བྱིན་པ་བྲམ་ཟེའི་སྤྲང་པོ་ཞིག་གིས་མཐོང་
ནས་རྗེས་སུ་ཡི་རངས་བྱས་ནས་ཁོ་རང་གིས་ཀྱང་གསོ་སྦྱོང་བླང་ནས་
སོང་། ནུབ་མོ་རི་བྲག་ཞིག་ཏུ་སླེབ་པ་དང་མུན་རུབ་ནས་བྲམ་ཟེ་ཞིག་གི་
ཁྱིམ་དུ་གནས་བཅས་ཏེ། དེ་ཚང་གིས་དེ་ལ་ཟས་སྦྱིན་ནོ།། ཁོ་བོས་གསོ་
34



སY
!
i
སྦྱོང་བླངས་བས་ཕྱི་དྲོའི་ཟས་མི་ཟའོ་ཞེས་སྨྲས་ཚེ། ཟས་མི་ཟ་ན་ངེད་ཀྱི་
ཁྱིམ་དུ་མ་འདུག་ཅེས་བྱས། དེ་སྐྲགས་ནས་གསོ་སྦྱོང་རོལ་ལོ།།
གསོ་སྦྱོང་མ་རལ་ན་ཕྱེས་ཤི་འཕོས་ནས་སུམ་ཅུ་རྩ་གསུམ་དུ་སྐྱེ་
རྒྱུ་ཡིན་པ་ལ་སྐྱེ་མ་ཐུབ་པར་རྒྱལ་ཆེན་རིགས་བཞིའི་ལྷ་ཡུལ་དུ་སྐྱེས་
ལྷའི་བུ་གསོ་སྦྱོང་རལ་ཞེས་མང་ཐོགས། ལོངས་སྤྱོད་དང་གཟི་བརྗིད་ཀྱང་
ལྷ་གཞན་ལས་དམན་པ་ཞིག་ཏུ་འདུག་པ་ལྟ་བུའོ།།
དེས་ན་གང་བསྲུང་བའི་ཕན་ཡོན་དང་མ་བསྲུང་བའི་ཉེས་དམིགས་
གཉིས་པོ་སོ་སོར་མི་འཆོལ་བར་འབྱུང་བས། གཅིག་ཤོར་བའམ་གཏོངས་
ཡང་གཞན་རྣམས་བསྲུང་ཅི་ནུས་བྱེད་དགོས། དཔེར་ན་ལྷམ་གཅིག་ཤོས་
ཆུས་བརླན་ཤོར་ན་གཅིག་ཤོས་ཀྱང་ཆུ་ནང་ལ་འཕེན་དགོས་དོན་མེད་
པ་ལྟར་དང་། སྔ་མ་ཤོར་བ་ལ་འགྱོད་བཤགས་དང་ལྷག་མ་ཚུལ་བཞིན་
དུ་བསྲུང་ན་ཕན་ཡོན་ཡོད་དེ། སྡིག་པ་ལ་ཡོན་ཏན་མེད་ཀྱང་བཤགས་
ན་འདག་པ་སྡིག་པའི་ཡོན་ཏན་ཡིན་པ་དང་། མི་བཅོ་ལྔ་བསད་པའི་བུད་
མེད་གཅིག་གིས་སྨྱུང་གནས་བྱས་པས་ལན་དང་པོ་ཆང་འཐུང་ཤོར། ལན་
གཉིས་པའི་སྐབས་སུ་ཟས་ཟ་ཤོར། མཐར་གདན་གཅིག་ལ་བརྟེན་པའི་
སྨྱུང་གནས་དྲུག་དང་། ཧྲལ་བོ་ལན་གཉིས་བཅས་བསྲུང་སྟེ་རིང་བོར་མ་
ཐོགས་པར་ཤི་རྗེས་བྱང་སེམས་ཟླ་རྒྱལ་ནས་མི་བཅོ་ལྔ་བསད་པའི་བུད་
35



ལོ
མེད་དེ་གར་སྐྱེས་གཟིགས་པ་ན། ཞལ་བཅུ་གཅིག་པའི་སྨྱུང་གནས་དེའི་
བྱིན་རླབས་ཀྱིས། བུད་མེད་དེ་རྒྱ་གར་ཤར་ཕྱོགས་ན་བྲམ་ཟེ་འབྱོར་ལྡན་
ཞིག་གི་བུར་སྐྱེས། སྔོན་སྨྱུང་གནས་ཕྱེད་ལོ་དེས་མི་ལུས་ཐོབ་ཀྱང་། ཆང་
འཐུང་བས་ཤེས་པ་མཐོ་དམན་ཅན་དང་། ཟས་ཟོས་པས་གཟུགས་ངན་པ་
ཞིག་ཏུ་སྣང་། ཡིན་ནའང་སྐྱེ་བ་དེར་སྤྱན་རས་གཟིགས་ཡི་དམ་བྱེད་ཅིང་
ཚེ་འཕོས་མ་ཐག་ཏུ་བདེ་བ་ཅན་དུ་སྐྱེ་བར་འདུག ཞེས་སོགས་གསུངས་བ་
ལྟར་དང་། གོང་དུ་དྲངས་ཟིན་པའི་མདོ་ཏིང་འཛིན་རྒྱལ་པོ་ལས་གསུངས་
བ་ནང་བཞིན་སྙིགས་མ་ལྔ་བདོ་བའི་དུས་འདིར་བསླབ་པ་སྣ་གཅིག་དུས་
སྐད་གཅིག་མ་གཅིག་ཙམ་ལ་བསྲུངས་པའང་ཕན་ཡོན་བསམ་གྱིས་མི་
ཁྱབ་པ་ཡོད་པས་སོ།།
༤. ཤ་ཟ་ན་ཐེག་ཆེན་པ་ཡིན་མིན་ལ་དཔྱད་པ།
དེང་སྐབས་བློ་མིག་དོག་པོ་འགའ་རེས་ཤ་ཟ་བའི་གང་ཟག་ཡོད་ཚད་
ཐེག་ཆེན་ཡིན་པར་ལྟ་ཞོག་དང་ནང་བ་སངས་རྒྱས་པའང་མིན་པར་ལྟ་ཞིང་
སྐུར་འདེབས་བྱེད་པ་ནི། ཡོད་ཚད་རང་གི་རྒྱུད་ཚོད་དང་བསྟུན་པའི་ལོག་
རྟོག་དང་ཅུང་ཟད་ཐལ་ཆེས་པའང་འདྲ་སྟེ། བདག་འདྲ་སོ་སྐྱེ་ཐ་མལ་བས་
སྲེད་པས་ཤ་ཟོས་པ་དང་། རང་འདོད་བྲལ་བའི་བྱང་སེམས་བདག་ཉིད་
s
༣6



ཆེན་པོ་དང་། འདོད་ཡོན་མི་སྤོང་ལམ་ཁྱེར་གྱི་སྔགས་ཀྱི་ལྟ་དགོངས་ལྡན་
པའི་གྲུབ་པའི་དབང་ཕྱུག་གིས་ཤ་ཟོས་པ་ལ་རིམ་པར་ཉེས་པར་འགྱུར་མི་
འགྱུར་ཡོད་དེ། དཔེར་ན་སྐྱེ་བོ་ཕལ་བ་ཞིག་དང་། སྡེབ་སྦྱོར་མཁས་པའི་
ལྷ་རྗེ་ཞིག་དང་། རྨ་བྱ་གསུམ་ལ་དུག་ཅིག་ཟར་བཅུག་ན་འབྲས་བུ་མི་འདྲ་
བ་འབྱུང་བ་ལྟར་ཡིན་སྙམ། གཞན་རྒྱ་གར་གྱི་ཏེ་ལོ་བ་དང་རྒྱ་ནག་གི་ཅེས་
གོང་གྲུབ་ཐོབ། བོད་ཀྱི་ས་ལམ་མཐོན་པོར་གནས་པའི་བླ་སྤྲུལ་དུ་མ་ཞིག་
གིས་ཤ་གསོལ་བས་དེ་དག་ཐེག་ཆེན་པ་དང་། ནང་པ་སངས་རྒྱས་པ་མིན་
པར་གཟུ་བོར་གནས་པའི་བློ་ལྡན་སུ་ཞིག་གིས་སྨྲར་ནུས་སམ། ཤའི་ཁ་
ཟས་གནང་བཀག་གི་བསླབ་བྱ་བླང་དོར་གསལ་བའི་མེ་ལོང་ལས། བྱང་
སེམས་བདག་ཉིད་ཆེན་པོ་རྣམས་དང་། གྲུབ་པའི་དབང་ཕྱུག་རྟོགས་ཚད་
མཐོན་པོར་ཕྱིན་པ་དག་ལ་དགག་བྱ་མེད་པར་མ་ཟད་གདུལ་བྱ་འདུལ་བའི་
ཐབས་མཁས་ཀྱི་ཚད་བཟུང་དུ་མེད་ཀྱང་། སྐྱེ་བོ་ཕལ་བ་བླང་དོར་ཅུང་ཟད་
རེ་བགྱིད་པར་འདོད་པ་དག་ལ་ཐོག་མར་གནང་བཀག་གི་མཚམས་ཤེས་
པ་གལ་ཆེ་བས་ཞེས་སོགས་གསུངས་པ་ལྟར་དང་། སྤྱིར་ཐེག་ཆེན་ལ་ཤ་
ཟ་བ་མ་གནང་ཚུལ་གྱིས་ལུང་དུ་མ་གོང་དུ་དྲངས་ཟིན་པ་ལྟར་རོ།།
37



= $
>
གསུམ་པ། སྨྱུང་གནས་བཤད་པ།
གསུམ་བ་སྨྱུང་གནས་བཤད་པ་ལ། གང་དུ་གཏོགས་པའི་ཁུངས་
བསྟན་པ། སྤྱན་རས་གཟིགས་ཀྱི་ཡོན་ཏན་བཤད་པ། དེ་དང་འབྲེལ་བའི་
དགེ་སློང་དཔལ་མོའི་རྣམ་ཐར། སྨྱུང་གནས་གྱི་དོན་དངོས་ལ་འཇུག་པ་
དང་བཅས་བཞི་ལས།
གཅིག ཕྱོགས་གང་དུ་གཏོགས་པའི་ཁུངས་བསྟན་པ་ལ།
སྤྱིར་སྤྱན་རས་གཟིགས་ཀྱི་མདོ་གཟུངས་དང་། བཀའ་གཏེར་གྱི་
རྒྱུད་དུ་མར་གསུངས་པས་རྒྱུད་སྡེ་བཞི་ག་དང་འབྲེལ་བར་གསུངས་
ནའང་། གཙོ་བོ་བྱ་རྒྱུད་ལ་གཏོགས་ཤིང་དེ་ལའང་འཇིག་རྟེན་ལས་འདས་
པའི་རིགས་གསུམ། མ་འདས་པའི་རིགས་གསུམ་སྟེ་དྲུག་ཡོད་པ་ལས་
འདིར་འཇིག་རྟེན་ལས་འདས་པ་པད་མའི་རིགས་སུ་གཏོགས་ཤིང་སྤྱན་
རས་གཟིགས་ཀྱི་གཟུངས་ལ་བསྟེན་པའོ།།
38



ད Wཚུ་ བ
གཉིས། སྤྱན་རས་གཟིགས་ཀྱི་ཡོན་ཏན་བཤད་པ།
སྤྱན་རས་གཟིགས་ཀྱི་ཡོན་ཏན་བསྟན་པ་ལ། ཇི་སྐད་དུ།
དུས་གསུམ་བདེ་བར་གཤེགས་པ་ཆོས་ཀྱི་སྐུ།།
འགྲོ་དྲུག་སེམས་ཅན་རྣམས་ལ་སྤྱན་རས་གཟིགས།།
ནམ་མཁའ་ལྟ་བུར་བརྗིད་པའི་བཅུ་གཅིག་ཞལ།།
གཟི་བརྗིད་འོད་དཔག་མེད་ཅེས་གསུངས་བ་ལྟར་དུས་གསུམ་
སངས་རྒྱས་ཐམས་ཅད་ཀྱི་སྤྲུལ་གཞི། ཆོས་སྐུའི་ངོ་བོ་གཟི་བརྗིད་འོད་
དཔག་མེད། ལོངས་སྐུ་ནམ་མཁའི་རྒྱལ་པོ་གངས་ཅན་མཚོ། སྤྲུལ་སྐུ་རྒྱུད་
ལས་གསུངས་པས་སེང་གེ་སྒྲ་སོགས་བྱེ་བ་གྲངས་སྙེད་དང་། ཡང་སྤྲུལ་
གང་ལ་གང་འདུལ་དེ་ལ་དེར་སྟོན་པར་གསུངས་པ་ལྟར་སེམས་ཅན་གྱི་
ཁམས་ཇི་སྲིད་པ་དེ་སྲིད་དུ་ཐུགས་རྗེས་འཇུག་པ་བསམ་གྱིས་མི་ཁྱབ་
པ་དང་། གཞན་སྐུ་ཡི་ངོ་བོ་བཅུ་གཅིག་ཞལ། གསུང་གི་ངོ་བོ་ཡི་གེ་དྲུག་
པ། ཐུགས་སྤྲུལ་ཡེ་ཤེས་ཀྱི་མགོན་པོ་ཕྱག་དྲུག་པ། ཡོན་ཏན་ཀྱི་སྤྲུལ་བ་རྟ་
མགྲིན། འཕྲིན་ལས་ཀྱི་སྤྲུལ་བ་འཇིགས་པ་བརྒྱད་སྐྱོབ་དང་སྒྲོལ་མ་དཀར་
ལྗང་རྣམས་གདུལ་བྱ་འགྲོ་བ་སྤྱི་དང༌། སྒོས་བོད་ཁ་བ་ཅན་གྱི་ལྷ་སྐལ་
ཡིན་ལ། དེ་དག་གི་ཁུངས་སྤྱན་རས་གཟིགས་ཀྱི་མདོ་རྒྱུད་ཉེར་གཅིག་ཏུ་
39



= < & 2
གྲགས་པ་རྣམས་ལས་གསུངས་ལ། འཕགས་པ་སྤྱན་རས་གཟིགས་བསྙེན་
ཞིང་སྒྲུབ་པའི་བསོད་ནམས་དཔག་ཏུ་མེད་པ་ཡོད་ཅིང་ཐ་ན་མཚན་ཐོས་
པ་དང་དྲན་པ་ཙམ་གྱི་ཕན་ཡོན་བརྗོད་ཀྱིས་མི་ལང་བ་ཡོད་མོད། སྐབས་
སུ་ཅུང་ཟད་ཅིག་བཀོད་ན། ཟ་མ་ཏོག་བཀོད་པ་ལས། དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་དག་གིས་བྱང་
ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་
པོའི་བསོད་ནམས་ཀྱི་ཕུང་པོ་བགྲང་མི་ནུས་ན། རིགས་ཀྱི་བུ་ང་གཅིག་པུ་
འཇིག་རྟེན་གྱི་ཁམས་འདི་ན་གནས་པ་ལྟ་ཅི་སྨོས། གང་འཇིག་རྟེན་ན་སྤྱན་
རས་གཟིགས་ཀྱི་དབང་པོའི་མིང་དྲན་པ་དེ་དག་ནི་བདེ་བ་དང་ལྡན་པ་ཡིན་
དེ་དག་ནི་རྒ་བ་དང༌། ན་བ་དང་། འཆི་བ་དང་། སྡུག་བསྔལ་ལས་
ཡོངས་སུ་ཐར་བ་ཡིན་ནོ།།
དེ་དག་འཁོར་བའི་སྡུག་བསྔལ་གཞན་མེད་པའི་སྡུག་བསྔལ་ལས་
ཐར་བར་འགྱུར་རོ།།
དེ་དག་ནི་གོས་དཀར་པོ་དང་སྐྱ་བོ་བགོ་བཞིན་དུ་བྱ་ངང་བའི་རྒྱལ་
པོ་མགྱོགས་པ་དང་རླུང་གི་ཤུགས་འོང་བ་བཞིན་དུ་བདེ་བ་ཅན་གྱི་ཞིང་
ཁམས་སུ་དེ་བཞིན་གཤེགས་པ་སྣང་བ་མཐའ་ཡས་ལས་ཆོས་མངོན་དུ་



ཉན་པའི་ཕྱིར་འགྲོའོ།།
ཐོས་ནས་ཀྱང་དེ་དག་གི་ལུས་ལ་འཁོར་བའི་སྡུག་བསྔལ་མི་འབྱུང་།
འདོད་ཆགས་དང་། ཞེ་སྡང་དང་། གཏི་མུག་མི་འབྱུང་། རྒ་བ་དང་། ཤི་
བར་མི་འགྱུར། དེ་དག་ལུས་ལ་བགྲེས་པར་མི་འགྱུར། མངལ་ན་གནས་
པའི་སྡུག་བསྔལ་བ་ཤེས་པར་མི་འགྱུར་ཏེ། ཆོས་ཀྱི་རོས་བསྐྱེད་ནས་དེ་
ཉིད་དུ་པད་མའི་ནང་དུ་སྐྱེ་བར་འགྱུར་ཏེ། བྱང་ཆུབ་སེམས་དཔའ་སེམས་
དཔའ་ཆེན་པོ་སྤྱན་རས་གཟིགས་ཀྱིས་དབང་པོའི་ཡི་དམ་བརྟན་པོ་ཡོངས་
སུ་རྫོགས་པ་དང་། སེམས་ཅན་ཐམས་ཅད་ཐར་བ་ལ་བཞག་གི་བར་ཏུ་
འཇིག་རྟེན་གྱི་ཁམས་དེ་ན་རྟག་ཏུ་འཛིན་ཅིང་གནས་སོ།། ཞེས་དང་། ཡང་།
དེ་ཉིད་ལས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་གང་གཱའི་ཀླུང་གི་བྱེ་མ་ཕྲག་བཅུ་གཉིས་དང་མཉམ་པ་
ལ། ན་བཟའ་དང་། བཤོས་དང་། མལ་སྟན་དང་། ན་བའི་རྐྱེན་གྱིས་སྨན་
གྱི་ཡོ་བྱད་ཐམས་ཅད་ཀྱིས་བསྙེན་བཀུར་བྱས་པའི་བསོད་ནམས་ཀྱི་ཕུང་
པོ་ནི། བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོའི་སྐྲའི་ཉག་
མ་གཅིག་ལ་གནས་པའི་བསོད་ནམས་དང་མཉམ་མོ།། ཞེས་གསུངས་པ་
དང་། ཞལ་བཅུ་གཅིག་པའི་གཟུངས་ལས། གང་ལ་ལ་ཞིག་གིས་སངས་
རྒྱས་བྱེ་བ་ཁྲག་ཁྲིག་བརྒྱ་སྟོང་དུ་མའི་མཚན་ནས་བརྗོད་ཅིང་ཡིད་ལ་
41



བསམས་པ་དང་། གཞན་ཡང་འགའ་ཞིག་གིས་སྐད་ཅིག་ཙམ་དུ་བསམ་
པ་ཐག་པ་ནས། བདག་གི་མིང་ནས་བརྗོད་ཅིང་རྗེས་སུ་དྲན་པར་གྱུར་ན་དེ་
གཉིས་ཀྱི་ཡོན་ཏན་མཉམ་ཞིང་མཚུངས་པར་ལགས་སོ།།
བདག་གི་མིང་ནས་བརྗོད་པ་དེ་དག་ཐམས་ཅད་ཀྱང་ཕྱིར་མི་ལྡོག་
པའི་ས་ཐོབ་པར་འགྱུར། ཞེས་སོགས་རྒྱལ་སྲས་གཞན་ལས་ལྷག་པའི་
བྱིན་རླབས་དང་ནུས་མཐུ། ཐུགས་རྗེ་དང་ཡོན་ཏན་སོགས་ཡོད་ཚུལ་དུ་
མར་གསུངས་སོ།།
གསུམ། དགེ་སློང་དཔལ་མོའི་རྣམ་ཐར།
དེ་དང་འབྲེལ་བའི་དགེ་སློང་དཔལ་མོའི་རྣམ་ཐར་མདོར་བསྡུས་
ནི། དགེ་སློང་དཔལ་མོ་ནི་འཕགས་པ་བཅུ་གཅིག་ཞལ་གྱིས་དངོས་སུ་
རྗེས་སུ་བཟུང་བ་ཞིག་སྟེ། དེ་ནི་ཨོ་རྒྱན་རྒྱལ་པོའི་སྲས་མོ་ཡིན་ལ། མོས་
ཁྱིམ་གྱི་ཉེས་དམིགས་མཐོང་ནས་རབ་ཏུ་བྱུང་། རིག་པའི་གནས་མཐའ་
དག་ལ་མཁས། ཚུལ་ཁྲིམས་རྣམ་པར་དག་པའི་ལས་ལ་ཞུགས་ཀྱང་།
སྔོན་ལས་བཙན་པོས་མཛེ་ནད་བྱུང་སྟེ་ལུས་སེམས་ལ་སྡུག་བསྔལ་དྲག་
པོ་མྱོང་། ཕྱག་གཡས་མཁྲིག་མ་ནས་ཆད་དེ་ཁ་ཟས་ཀྱང་དུད་འགྲོ་ལྟར་
གསོལ་དགོས་བྱུང་། དེ་ནས་འཁོར་རྣམས་དང་གྲོགས་ཚངས་པ་མཚུངས་
42



བ
།
པར་སྤྱོད་པ་རྣམས་ཀྱིས་བས་མཐའི་རྩྭའི་སྤྱི ལ་བོ་ཞིག་ཏུ་བསྐྱལ་ནས་
གྲོགས་མེད་གཅིག་པུར་བཤུམ་ཞིང་བཞུགས་དགོས་བྱུང་། ནུབ་གཅིག་
ལ་རྨི་ལམ་དུ། རྒྱལ་པོ་ཨིནྡྲ་བོ་དྷིས་འཕགས་པ་སྒྲུབ་ན་མྱུར་ཏུ་མཆོག་
གི་དངོས་གྲུབ་ཐོབ་པར་ལུང་བསྟན་པས། ནངས་བར་ཐུགས་གདུང་ཅུང་
ཟད་ཞི་སྟེ་ཉིན་མོ་ཡི་གེ་དྲུག་མ་དང་། མཚན་མོ་གཟུངས་རིང་བཟླས་པས་
རྟགས་དང་མཚན་མ་མངོན་གྱུར་གང་ཡང་མ་བྱུང་བས་ཐུགས་སྐྱོ་བ་ན་
ནུབ་གཅིག་མནལ་ལམ་དུ་འཇམ་པའི་དབྱངས་ཀྱིས་ཞལ་བསྟན་ཏེ། ལི་ཁ་
ར་ཤིང་འཕེལ་དུ་སོང་ལ་འཕགས་པ་སྒྲུབས་ཤིག་དང་ལོ་ལྔ་ནས་རྗེ་བཙུན་
སྒྲོལ་མ་དང་རྟོགས་པ་མཉམ་པར་འགྱུར་རོ།།
ཞེས་ལུང་བསྟན་པ་ལྟར་གནས་དེར་ཕེབས་ལམ་དུ་པད་མ་མཁའ་
འགྲོ་བདུན་གྱིས་རྫུ་འཕྲུལ་གྱིས་སྤྱན་དྲངས་ཏེ་སྐད་ཅིག་གིས་གནས་དེར་
འབྱོར། ཤིང་འཕེལ་རང་བྱུང་འཕགས་པའི་དྲུང་དུ་མཆོག་གི་དངོས་གྲུབ་
མ་ཐོབ་བར་དུ་ཡུལ་གང་ལ་མི་སྤྲོ་མི་འགྲོ་བའི་དམ་བཅས་ནས་གདན་
གཅིག་དང་བསྙུང་གནས་བསྲུངས་ཤིང་སྤྱན་རས་གཟིགས་ཀྱི་བསྐྱེད་
རྫོགས་དང་གཟུངས་སྔགས་རིང་ཐུང་བཟླས་པས་ལོ་གཅིག་ནས་ནད་
གདོན་ལས་གྲོལ། ཏིང་ངེ་འཛིན་གྱི་སྒོ་དུ་མ་འཁྲུངས། སྐུ་ལུས་སོར་
ཆུད། བདུད་སོགས་ཀྱིས་གླགས་ལྟ་བ་ཀུན་རྗེ་བཙུན་གྱི་བསྐྱེད་རིམ་དང་
43



བྱམས་སྙིང་རྗེས་དམ་འོག་ཏུ་ཆུད། ཀླུ་ཆེན་པོ་བརྒྱད་ཆོས་འདིའི་བསྲུང་
མར་བསྐོས་པ་དང་། དགེ་སློང་མ་དགུང་ལོ་ཉེར་བདུན་བཞེས་པའི་ས་ག་
ཟླ་བའི་ཚེས་གཅིག་ལ་རྗེ་བཙུན་སྒྲོལ་མས་ཞལ་གཟིགས། ས་དང་པོ་རབ་
དགའ་ཐོབ། དུས་གསུམ་སངས་རྒྱས་ཐམས་ཅད་ཀྱི་འཕྲིན་ལས་ཁྱེད་ཀྱི་
བྱེད་པར་འགྱུར་རོ་ཞེས་པའི་ལུང་བསྟན་ཐོབ།
ཚེས་བརྒྱད་ལ་དོན་ཡོད་ཞགས་པ་སོགས་ཀྲི་ཡའི་ལྷ་ཕལ་ཆེ་བས་
ཞལ་གཟིགས་ས་བརྒྱད་པ་ཐོབ། ཁྱེད་ཀྱིས་སྤྱན་རས་གཟིགས་ཀྱི་སྒོ་
ནས་འགྲོ་བ་ཐམས་ཅད་བླ་ན་མེད་པའི་བྱང་ཆུབ་ཏུ་འགོད་པར་འགྱུར་རོ་
ཞེས་ལུང་བསྟན་ཐོབ། ཚེས་བཅོ་ལྔའི་ཉིན་ཕྱག་སྟོང་སྤྱན་སྟོང་གི་སྐུའི་
ནང་རྒྱུད་སྡེ་བཞིའི་དཀྱིལ་འཁོར་དང་བ་སྤུའི་བུ་ག་རེ་རེར་སངས་རྒྱས་
ཀྱི་ཞིང་ཁམས་དཔག་དུ་མེད་པའི་བཀོད་པ་གཟིགས་པས་ལོ་བཅུ་གཉིས་
ལ་དཀའ་བ་སྤྱད་པས་དེ་ཙམ་མི་མཇལ་བ་ཞེས་སྐྱོ་ཡུས་གསོལ་བ་ན།
འཕགས་པས་ཁྱོད་ཀྱི་དང་པོ་སྒྲུབ་པ་འགོ་བརྩམས་པ་ནས་འབྲལ་མེད་དུ་
གནས་ཀྱང་ལས་སྒྲིབ་མ་ཟད་པས་མ་མཐོང་བ་ཡིན་ནོ།། ཞེས་གསུངས་
ཤིང་ཆོས་བསྟན་བྱིན་གྱིས་བརླབས་པས་ས་བཅུའི་ཡོན་ཏན་མ་ལུས་
རྫོགས། འཕགས་པ་དང་གཉིས་སུ་མེད་པའི་གོ་འཕང་ཐོབ་ཅིང་སྐུ་ལུས་
གསེར་མདོག་ཏུ་གྱུར་ཏོ།།
AA



་
དེ་ནས་སྔགས་སྤྱོད་ལ་ཞུགས་པས་ལོག་ལྟས་རྒྱུད་བསླད་པའི་
གང་ཟག་ཁ་ཅིག་གིས་སྐུར་འདེབས་བྱས་པས་དེ་དག་ཐུགས་བརྩེ་བས་
བཟུང་སྟེ་མ་དད་པ་བཟློག་ཆེད་ཁ་སར་པ་ཎའི་དུས་སྟོན་གྱི་ཁྲོམ་གསེབ་
ཏུ་རང་གི་དབུ་གྲི་གུག་གིས་བཅད་དེ་འཁར་གསིལ་གྱི་རྩེར་བསྐྱོན་ནས་
ནམ་མཁའི་སྤྲིན་གསེབ་ཏུ་གར་མཛད། སླར་ས་ལ་བབས་ཤིང་སྔ་མ་
ལྟར་སྐུ་ལུས་སོར་ཆུད་པར་མཛད་པ་སོགས་གྲུབ་རྟགས་སྣ་ཚོགས་ཀྱི་སྒོ་
ནས་ཐམས་ཅད་དད་པའི་གནས་ལ་བཀོད། གཞན་ཁོང་གིས་སྤྱན་རས་
གཟིགས་ཀྱི་རྟོགས་པ་གསུངས་བ་ཙམ་གྱིས་ཕོ་མོ་ཐམས་ཅད་མཆོག་གི་
དངོས་གྲུབ་ཐོབ་ནས་མཁའ་སྤྱོད་དུ་དྲངས་པའོ།།
མདོར་ན་ཕྱི་ལྟར་དགེ་སློང་དཔལ་མོ། ནང་ལྟར་རྗེ་བཙུན་སྒྲོལ་མ།
གསང་བ་རྡོ་རྗེ་ཕག་མོ་དབུ་བཅད་མ་ཡིན་ནོ།།
བཞི། སྨྱུང་གནས་ཀྱི་དོན་དངོས་ཉམས་སུ་
ལེན་ཚུལ་བཤད་པ།
སྨྱུང་གནས་ཀྱི་དོན་དངོས་ཉམས་སུ་ལེན་ཚུལ་བཤད་པ་ལ། རྟེན་
དང་། ཇི་ལྟར་ཉམས་སུ་ལེན་ཚུལ་གཉིས་ལས།
༡. སྲུང་པ་པོའི་རྟེན་ནི། འཕགས་པ་དོན་ཡོད་ཞགས་པའི་ཆོ་ག་ཞིབ་
1
45



མོའི་རྒྱལ་བོ་ལས། གང་ཡང་རིགས་ཀྱི་བུ་ཕོའམ། རིགས་ཀྱི་བུ་མོའམ།
དགེ་སློང་ཕའམ། དགེ་སློང་མའམ། དགེ་བསྙེན་ཕའམ། དགེ་བསྙེན་མའམ།
དེ་ལས་གཞན་པའི་སེམས་ཅན་ཐམས་ཅད་སུ་ཡང་རུང་ཞེས་གསུངས་
བས། སྤྱིར་བཏང་བྱ་སྤྱོད་ཉམས་སུ་ལེན་པ་ཁོ་ནས་སྤྱད་བྱར་ཡིན་རུང་།
བྱེ་བྲག་རིགས་ཀྱི་ལྷ་སྒྲུབ་ཐབས་དང་འབྲེལ་བའི་དབང་དུ་ན་སུས་ཀྱང་
རུང་བ་དང་། སྒོས་རང་རེ་གངས་ཅན་པ་སྤྱན་རས་གཟིགས་ཀྱི་གདུལ་བྱ་
ཐུན་མིན་ཡིན་ཕྱིར་སྤྱན་རས་གཟིགས་ཀྱི་དབང་དང་ཡང་ན་རྗེས་གནང་།
ཐ་ནའང་གཟུངས་སྔགས་དང་སྙིང་བོའི་ལུང་མ་ཐོབ་པ་ནི་མེད་པས་དེ་དག་
རྣམས་དང་། བླ་མེད་ཀྱི་རྣལ་འབྱོར་བ་རྡོ་རྗེ་འཛིན་པ་ཆེན་པོའང་འཇུག་
རུང་དུ་བཤད། །
མདོར་ན་དེ་ལྟར་མཐོ་དམན་གྱི་སྐྱེ་བོ་གང་ཡིན་འཇུག་རུང་ཞིང་
ཉམས་ལེན་བདེ་བ་ནི་ཆོས་འདིའི་ཁྱད་ཆོས་དང་། གདུལ་བྱ་འདུལ་བའི་
ཐབས་ཁྱད་པར་འཕགས་པའོ་ཞེས་གསུངས་སོ། །
༢. ཉམས་སུ་ལེན་ཚུལ་བཤད་པ་ལ་གཉིས་ཏེ། ཉམས་སུ་བླང་བའི་
དུས་དང་། ཉམས་སུ་ལེན་ཚུལ་དོན་དངོས་བཤད་པ་གཉིས་ལས། དང་པོ་
ནི། སྤྱིར་དགེ་བའི་ལས་སྒྲུབ་པ་ལ་ལོ་ཟླ་ཞག་ཉིན་མཚན་གང་གི་ཚེ་རུང་
མོད་ཀྱང་དུས་ཆེན་དང་བསྟུན་ན། ཟླ་བའི་དབང་དུ་ན་དུས་ཆེན་བཞིའམ་
46



བརྒྱད། ཚེས་ཀྱི་དབང་དུ་ན་ཟླ་བ་བྱུང་ངོ་ཅོག་གི་ཚེས་གཅིག་བརྒྱད།
བཅུ། བཅོ་ལྔ། བཅོ་བརྒྱད། ཉེར་གཅིག ཉེར་ལྔ། གནམ་སྟོང་སོགས་ལ་
༼ ཟླ་ཚེས་ཀྱི་དུས་ཆེན་འདི་ལ་ཡང་ངོས་འཛིན་ཚུལ་མི་འདྲ་བ་སྣ་ཚོགས་
ཡོད་པ་ཁོ་བོས་གཞན་ཏུ་བྲིས་ཡོད་དོ།།༽ དགེ་སྡིག་གང་བྱས་འགྱུར་
སྟོབས་ཆེ་བའི་ཕྱིར་མཆོག་ཀྱང་། ཁྱད་པར་དུ་ས་ག་ཟླ་བར་སངས་རྒྱས་
སྐུ་བལྟམ་པ་དང་། མངོན་པར་བྱང་ཆུབ་པ། སྐུ་མྱ་ངན་ལས་འདས་པའི་
དུས་ཆེན་དང་ནི། དགེ་སློང་དཔལ་མོ་དང་བརྒྱུད་པའི་བླ་མ་ཟླ་བ་གཞོན་ནུ།
ཡེ་ཤེས་བཟང་པོ་སོགས་སྨྱུང་གནས་ཉམས་སུ་བླངས་ནས་གྲུབ་པ་ཐོབ་སྟེ་
བྱིན་གྱིས་རླབས་པའི་དུས་ཁྱད་པར་ཅན་ཡང་ཡིན་པས། ཟླ་བ་དེར་དགེ་
སྡིག་གང་བྱས་བྱེ་བ་འབུམ་དུ་འགྱུར་བ་དང་། སྨྱུང་གནས་སོགས་དགེ་
སྒྲུབ་སྡིག་སྤོང་གི་ལས་བྱས་ན་བར་ཆད་མི་འབྱུང་ཞིང་དངོས་གྲུབ་མྱུར་
བར་ཡང་གསུངས་སོ།།
གཉིས་པ་ཉམས་སུ་ལེན་ཚུལ་དོན་དངོས་ལ། སྦྱོར་དངོས་རྗེས་
གསུམ་ལས། དང་པོ་སྦྱོར་བ་ནི། ས་ག་ཟླ་བའི་ཚེས་བརྒྱད་ལྟ་བུ་ལ་
དངོས་གཞི་ཡིན་ན། གནས་ཁང་ཕྱག་དར་བྱ་ལ། བྲིས་འབུར་སོགས་སྐུ་
གསུང་ཐུགས་རྟེན་ཅི་ཡོད་ཀྱི་དྲུང་དུ་རྣམ་ལྔས་གཙོའི་མཆོད་པ་ཅི་འབྱོར་
བཤམས་པ་སོགས་སྟ་གོན་སྔོན་དུ་སོང་ནས། དེའི་ཚེས་བདུན་ཉིན་ནམ་
མི
༩
47



= © =
ལངས་ལག་རིས་མཐོང་ཚེ་པགས་རིགས་མིན་པའི་གོས་གཙང་མ་གྱོན་
ཡན་ལག་ལྔ་ཁྲུས་བྱ། ཐེག་ཆེན་གསོ་སྦྱོང་གི་སྡོམ་པ་བླང་། སྨྱུང་གནས་
ཀྱི་སྡོམ་པ་ཐོབ་མྱོང་གི་གང་ཟག་ཡིན་ན་བླ་མ་དང་དགེ་བའི་བཤེས་གཉེན་
ལས་བླང་ན་རབ། མིན་ཀྱང་སྐུ་གསུང་ཐུགས་རྟེན་དང་ཚོགས་ཞིང་གསལ་
འདེབས་པ་ལས་བླང་ནའང་ཆོག ལས་དང་པོ་པ་ཡིན་ན་སྡོམ་རྒྱུན་ལྡན་པ་
ཞིག་ལས་སྡོམ་ལུང་ནོད། གསོ་སྦྱོང་བླངས་རྗེས་ཇ་བཏུང་། དེ་ནས་སྨྱུང་
གནས་ཀྱི་ཆོ་ག་རྒྱས་པ་དང་འབྲེལ་ན་རབ་གཞུང་ལྟར་ཉམས་སུ་ལེན།
མིན་ཀྱང་བླ་མ་རྣམས་ཀྱིས་ཁྱིམ་པ་རྗེས་སུ་བཟུང་ཆེད་འཇུག་བདེའི་སྨྱུང་
གནས་ཀྱི་ཆོ་ག་ཚིག་ཉུང་མདོར་བསྡུས་གསུངས་པ་ཞིག་གིས་སྐྱབས་
འགྲོ་ནས་བསྔོ་སྨོན་བར་རིམ་པར་ཉམས་སུ་བླང་། གལ་ཏེ་སྨྱུང་གནས་ཀྱི་
ཆོ་ག་རྒྱས་བསྡུས་གང་ཡང་མི་ཤེས་པ་ཡིན་ན། ཐེག་ཆེན་གསོ་སྦྱོང་གི་
སྡོམ་པ་གང་ཟག་གཞན་ལས་རྗེས་བཟློས་བྱས་ནས་ལེགས་པར་བླངས་
ཤིང་། སྐྱབས་འགྲོ་སེམས་བསྐྱེད་སྔོན་དུ་བཏང་ནས་པོ་བསྟོད་ཤེས་ན་དེ་
དང་འབྲེལ་ཏེ་ཕྱག་འཚལ། དེའང་མི་ཤེས་ན་ཡིག་དྲུག་བཟླ་བ་སོགས་ཉིན་
གང་པོར་སྒོ་གསུམ་རྣམ་དཀར་གྱི་ལས་ལ་འཇུག་ཅི་ནུས་བྱ། ཉིན་གུང་
ཟས་ཀྱི་ཚེ་ན།
སྤྱོད་བསྡུས་ལས།
48



ཟས་ལ་ཆ་བཞི་བགོ་བྱ་སྟེ།།
དང་པོ་ལྷ་ལ་བཤོས་གཙང་འབུལ།།
དེ་རྗེས་ཆོས་སྐྱོང་སྲུང་མ་ལ།།
གཏོར་མ་ཤིན་ཏུ་རྒྱ་ཆེར་བཏང་།།
རང་གི་ཟོས་ཤིང་འཐུང་བ་ཡི།།
ལྷག་མ་འབྱུང་པོ་ཀུན་ལ་སྦྱིན།།
ཞེས་པ་ལྟར་རམ། ཡང་ན་དམ་ཆོས་འདུལ་བ་ནས་གསུངས་པ་ལྟར།
དང་པོ་བླ་མ་ལ་ཞལ་ཟས་གཅིག་འབུལ།
སངས་རྒྱས་དང་བྱང་སེམས་ཡི་དམ་གྱི་ལྷ་རྣམས་ལ་སོ་སོར་གྲུབ་
ན་ལེགས་མོད་ཀྱི། མེད་ཀྱང་སྤྱི་ལ་ཐུན་མོང་དུ་ཞལ་ཟས་གཅིག་འབུལ།
དེ་ནས་གཏོར་མ་ཟ་བའི་འབྱུང་བོ་རྣམས་ལ་གཏོར་མ་གཅིག ཡི་དྭགས་
ལ་གཏོར་མ་གཅིག་བཅས་སྦྱིན། དེ་དག་གི་ཚེ་སོ་སོའི་སྔགས་ཚིག་དང་
བཅས་འབུལ་ཞིང་བསྔོ། ཐུབ་པ་དགོངས་རྒྱན་ལས། ཕྱི་མ་ལ་སྔགས་རྗེས་
སུ་དེ་བཞིན་གཤེགས་པ་བཞིའི་མཚན་བརྗོད་དེ་བསྔོ་དགོས་པ་གཞུང་ན་
གསུངས་པས་དེ་བཞིན་བྱའོ་ཞེས་གསུངས། དེ་བཞིན་གཤེགས་པ་བཞིའི་
མཚན་ནི། དེ་བཞིན་གཤེགས་པ་རིན་ཆེན་མིང་ལ་ཕྱག་འཚལ་ལོ། དེ་
བཞིན་གཤེགས་པ་གཟུགས་མཛེས་དམ་པ་ལ་ཕྱག་འཚལ་ལོ། དེ་བཞིན་
3Eན་
དང་
49



གཤེགས་པ་སྐུ་འབྱམས་ཀླས་ལ་ཕྱག་འཚལ་ལོ། དེ་བཞིན་གཤེགས་པ་
འཇིགས་པ་ཐམས་ཅད་དང་བྲལ་བ་ལ་ཕྱག་འཚལ་ལོ། ཞེས་སོ།།
གལ་ཏེ་དེ་ལྟར་མི་འབྱོར་ཞིང་སྔགས་ཚིག་མི་ཤེས་པ་ཡིན་ན་ཅི་ཟ་ཅི་
འཐུང་གི་ཕུད་བླ་མ་ཡི་དམ་དཀོན་མཆོག་གསུམ་ལ་མཆོད་པའམ་མཆོད་
སྙམ་པའི་དམིགས་པ་བྱ། རྡོ་རྗེ་རྩེ་མོའི་རྒྱུད་ལས། ཟས་ཀྱི་ཕུད་ལ་ཆངས་
བུ་སྦྱིན།། ཞེས་གསུངས་པས། གནོད་སྦྱིན་མོ་འཕྲོག་མ་ལ་ཆངས་བུ་
གཅིག་དང་འཕྲོག་མའི་བུ་ལྔ་བརྒྱ་ལ་ཆངས་བུ་གཅིག་སྦྱིན། དེ་ནས་ཕུད་
ལ་དབང་བའི་འབྱུང་བོ་སྤྱི་ལ་ཆངས་བུ་གཅིག་སྦྱིན་ནོ།།
དེ་ལྟར་འཕྲོག་མ་ལ་ཆངས་བུ་སྦྱིན་པ་ནི་གལ་ཆེ་སྟེ། ཕྲོག་མའི་མདོ་
ལས། ང་སྟོན་པར་ཁས་འཆེ་བ་རྣམས་ཀྱིས་གནོད་སྦྱིན་མོ་འཕྲོག་མ་ལ་
ཆངས་བུ་བྱིན་ཅིག ཅེས་གསུངས་ཕྱིར་རོ།།
དེ་ནས་ཤ་ཆང་སྒོག་བཙོང་ཏིལ་ལ་ཕུག་སོགས་མ་ཡིན་པའི་དཀར་
གསུམ་སོགས་ཀྱི་ཟས་སྐོམ་ཚུལ་བཞིན་བརྟེན་པར་བྱ་བ་ནི། ལུས་ཀྱི་
ཆ་གཉིས་ཟས། ཆ་གཅིག་སྐོམ། གཅིག་སྟོང་བར་བཞག་པར་བྱ། ཞེས་
གསུངས། མཐར་ལྷག་ལ་དབང་བའི་འབྱུང་བོ་རྣམས་ལ་ཆང་བུ་གཅིག་
སྦྱིན། རྗེས་ཁ་ཆབ་བླང་ནས་ཐུན་ནམ་དགེ་བ་ལ་འཇུག་པར་བྱ།
ཉིན་ཕྱེད་ཕན་ཆད་ནས་ཇ་དང་ཞུན་མར་ཆུ་གཙང་བཏུང་ཆོག དེ་
50



ལས་གཞན་བཟའ་བཏུང་ཅི་ཡང་མི་བྱ་བ་དང་།དམིགས་བསལ་གང་ཟག་
ཁམས་ཤིན་ཏུ་ངན་ན་ཕྱི་དྲོ་བུ་རམ་བརྟེན་ན་བྱ་རྒྱུད་སྤྱི་ལ་བཀག་པ་ཙམ་
ལས་མེད་པས་ཉེས་པ་ཆུངབར་འགྲེལ་བཤད་གཞན་དུ་གསུངས་སོ།།
དེ་ལྟར་སྨྱུང་གནས་ཀྱི་ཆོ་ག་འགའ་རེ་ནའང་སྦྱོར་བའི་ཉིན་གདན་
གཅིག་བྱ་བ་གཅེས་སོགས་གསུངས་པ་དང་ནི། ད་ལྟ་ཡུལ་ཕྱོགས་འགའ་
རེ་ན་ཉག་གནས་ཟེར་བ་ཞིག་ཀྱང་ལེན་རྒྱུ་ཡོད་འདུག་པ་དང་ནི། གནས་
ལུགས་བཤད་ཚེ། སློབ་མ་ངན་པས་བླ་མར་གླང་ཟེར་བ་ནང་བཞིན་རང་
རང་གི་བླ་མའི་ཕྱག་བཞེས་ཡིན་ཟེར་བ་དང་ནི་ཡུལ་སྲོལ་ཡིན་ཞེས་
མཚར་མཚར་མང་དུ་བཤད་དེ་གཞན་དག་ཏུ་བྱ་བ་མང་མོད། བཅོམ་ལྡན་
འདས་ཀྱིས།
དགེ་སློང་དག་གམ་མཁས་རྣམས་ཀྱིས།།
བསྲེགས་བཅད་བརྡར་བའི་གསེར་བཞིན་ཏུ།།
ལེགས་པར་བརྟགས་ལ་ང་ཡི་བཀལ།།
བླངས་བར་བྱ་ཡི་གུས་ཕྱིར་མིན།།
ཞེས་གསུངས་པས་ཚད་ལྡན་གཞུང་དང་མཐུན་པར་བྱ་དགོས་པར་
སེམས་སོ།།
གཉིད་དུ་འགྲོ་ཁར་རང་ཉིད་ཐུགས་རྗེ་ཆེན་པོ་འོད་དུ་ཞུ་ནས་ཐུགས་
51



ཀའི་ཧྲི ལ་ཐིམ། ཧྲིཡང་འོད་དུ་ཞུ་ནས་རང་བཞིན་སྟོང་བའི་ངང་མཉམ་
པར་བཞག་ནས་གཉིད་པར་བྱ། དེ་ལྟར་མི་ནུས་ན་སངས་རྒྱས་རྗེས་སུ་
དྲན་པ་དང་། ཆོས་རྗེས་སུ་དྲན་པ། དགེ་འདུན་རྗེས་སུ་དྲན་པ། ལྷ་རྗེས་སུ་
དྲན་པ། ཚུལ་ཁྲིམས་རྗེས་སུ་དྲན་པ། གཏོང་བ་རྗེས་སུ་དྲན་བཞིན་གཉིད་
དུ་འགྲོ་བར་བྱ་བའམ་ལྷ་དང་བླ་མ་ལ་དད་གུས་ཀྱི་ངང་ནས་གཉིད་ལོག་
པར་བྱ།
ཉལ་ཚུལ་དེའང་སེང་གེའི་ཉལ་སྟབས་ཀྱིས་ཉལ་ན་དགོས་པ་ཁྱད་
པར་བ་ཡོད་པར་གཞུང་དག་ལས་གསུངས་སོ།།
གཟུངས་སྔགས་བཟླ་ཚུལ་ནི། གློ་ལུ་བ། སྒྲེགས་པ་སྦྲིད་པ། གཡའ་
བ། འོག་རླུང་སོགས་བྱུང་ན་ཁྲུས་དང་ཉེ་རེག་གམ་ཁ་བཤལ་ཕྲེང་བསྐོར་
དེའི་སྔ་མ་གྲངས་སུ་མི་བརྩི་བར་འགོ་དཔོན་ནམ་མདོ་འཛིན་ནས་བསྐྱར་
ཏེ་བགྲང་ཞེས་བྱ་རྒྱུད་སྤྱི་ལས་འབྱུང་བས་སྦྱོར་དངོས་གང་གི་སྐབས་
སུའང་ལག་ལེན་ལ་ཐེབས་པ་གལ་ཆེའོ།།
གཉིས་པ་དངོས་གཞི་ནི། འཇིགས་མེད་གླིང་པས། ཉིན་སྔ་མ་ཇི་
ལྟ་བ་ལས་ཕྱི་ཉིན་ཟས་སྐོམ་ཅུང་ཟད་ཙམ་ཡང་མི་བརྟེན་པ་ལ་སྨྱུང་བར་
གནས་པའི་ཐ་སྙད་བཏགས་པའང་ཤེས་པར་བྱ། ཞེས་གསུངས་པ་ལྟར།
52



= 2 =
ཚེས་བརྒྱད་སྔ་བར་ལངས་ལ་གནས་ཁང་ཕྱག་དར་དང་། ཁྲུས་དང་གོས་
གསར་བ་གྱོན། རྟེན་དང་མཆོད་པ་ལེགས་པར་བཤམས་ནས། གསོ་སྦྱོང་
བླངས། ཆོ་ག་རྒྱས་བསྡུས་གང་ཟག་རང་རང་གི་བློ་དབང་དང་འཚམ་པར་
ཉམས་སུ་བླང་བ་དང་། གཉིད་དང་གཟུངས་སྔགས་བཟླ་ཚུལ་སོགས་ཉིན་
སྔ་མ་སྦྱོར་བ་ལྟར་ཡིན་པ་ལ། །
མི་འདྲ་བའི་ཁྱད་པར་ནི། འགྱུར་མེད་ཚེ་དབང་མཆོག་གྲུབ་ནས།
བཟའ་བཏུང་རྡུལ་ཆ་ཙམ་ལས་མི་བཏང་བར་མ་ཟད་བུམ་ཆུ་ཡང་ཁོང་དུ་
མི་བཏང་བ་དང་སྨྲ་བཅད་བྱེད། ཅེས་གསུང་པ་ལྟར། ནམ་ལངས་ནས་སང་
གི་ཉི་མ་མ་ཤར་བར་སྨྲ་བ་གཅོད་པ་དང་བཟའ་བཏུང་གང་ཡང་མི་བརྟེན་པ་
གཉིས། །
དང་བོ་སྨྲ་བ་གཅོད་ཚུལ་ནི། ངག་གི་འདོན་བྱ་ཐམས་ཅད་ངག་ཚིག་
ཏུ་མི་བརྗོད་པར་ཡིད་ཀྱིས་བཟླ། དེ་ལྟར་གཟུངས་སྔགས་ཤུབ་བུར་བྱ་
བ་ནི་བྱ་རྒྱུད་ཀྱི་ཡན་ལག་ཡིན་པར་གསུངས་འདུག་ཀྱང་། དེང་སྐབས་
ཡུལ་ཁམས་འགའ་རེ་ན་ཁ་འདོན་གཟུངས་སྔགས་སོགས་ནི་ངག་འཁྱལ་
མ་ཡིན་པ་ཙམ་རྒྱུ་མཚན་དུ་བྱས་ནས་ཡིད་དང་ཤུབ་བུར་མི་བཟླ་བའི་
སྲོལ་ཆགས་འདུག་པ་མ་ཟད། ས་ཕྱོགས་འགའ་རེ་ན། སྨྱུང་བར་གནས་
ཏེ་དངོས་སུ་ཚིག་གསལ་བའི་མི་གཏམ་མི་སྨྲ་ཡང་སེམས་ཆགས་སྡང་
53



གིས་ཀུན་ནས་བསླངསཏེ་ལག་བརྡ་སྣ་ཚོགས་དང་། ངག་བརྡ་སྣ་ཚོགས་
བྱས་ནས་ཉི་མ་འགྲོ་ཐབས་བྱེད་པ་དང་། ཡང་ཡུལ་འགའ་རེ་གུང་ཚིགས་
གསོལ་རྗེས་སྨྱུང་བར་གནས་པ་རྣམས་ཕྱོགས་གཅིག་ཏུ་གཉིད་ཅི་ཐུབ་
བྱ་བ་མཐོང་པས། དེ་དག་ནི་ཆོས་ལ་ཞུགས་ནས་ཆོས་མིན་གྱི་ལས་ཡིན་
པས་ཆོས་ཆོས་བཞིན་ཏུ་མ་བྱས་ན་ཆོས་ཀྱི་སླར་ངན་སོང་དུ་སྐྱེ་བའི་རྒྱུ་
ཞེས་གསུངས་བས་ན། འབུམ་འགྱུར་སོགས་དུས་ཆེན་དང་བསྟུན་ནས་
ཆོས་མ་འགྲུབ་ནའང་ངན་སོང་དུ་འགྲོ་བའི་རྒྱུ་སྒྲུབ་དགོས་དོན་མེད་པས་
ཀུན་གྱིས་གཟབ་པར་བྱ་རིགས་སོ་སྙམ།།
གཉིས་པ་བཟའ་བཏུང་ནི། ཉིན་གང་བོར་ཟ་བཏུང་གང་ཡང་སྤྱོད་མི་
རུང་བར་མ་ཟད། རབ་མཆིལ་མའང་མི་མིད། འབྲིང་མཆིལ་མ་མིད་ཆུའི་
ཁ་སྐོམ་བསལ། ཐ་མ་རྒས་པ་དང་རླུང་ནད་ཅན་ཚེ་ལ་བར་ཆད་འོང་དོགས་
ཡོད་པ་རྣམས་ཡིན་ན་འོ་མ་དང་མར་རྣམས་བསྲེས་ནས་བཏུང་རུང་བར་
གསུངས། དེ་ཡང་ཉིན་ཕྱེད་ཡན་ཆད་ཡིན་གྱི་ཕྱི་དྲོ་ལ་ནི་མ་ཡིན་སྙམ།
གཉིད་པའི་ཚེ་མཆིལ་མ་ལྟོར་སོང་བ་ལ་ཉེས་པ་མེད་དོ་གསུངས་སོ།།
སྤྱོད་ལམ་ཉིན་གཅིག་ལ་ཁྲུས་གསུམ། པགས་རིགས་མ་ཡིན་པའི་
གོས། ཕྲེང་ཐག་ཀྱང་ཀོ་ཐེག་མིན་པའི་རས་སྐུད་སོགས་ལ་རྒྱུས་དགོས་
ཞེས་གཞུང་དུ་གསུངས་སོ།།
54



སྲུང་བྱ་གཞན་རྣམས་ལྟ་བདེ་དང་གལ་ཆེའི་ཕྱིར་ལོགས་སུ་བྲིས་
ཡོད་པས་ཤེས་འདོད་དག་གིས་གཟིགས་པར་ཞུའོ།།
གསུམ་པ་རྗེས་ཀྱི་བྱ་བ་ནི། དུས་གོང་གི་སྦྱོར་དངོས་ཀྱི་དབང་དུ་
བྱས་ན་རྗེས་ཀྱི་བྱ་བ་ནི་ཚེས་དགུའི་ཉིན། སྦྱོར་དངོས་ལ་ཆོ་གའི་གཞུང་
བསྲིང་བ་ཡིན་ན། ཁམས་དང་བསྟུན་ཏེ། ཁམས་ངན་ན་ཁྲུས་དང་མཆོད་
གཏོར་བཤམས་རྗེས་དཀར་གསུམ་གྱི་ཟས་ལ་ཅུང་ཟད་སྤྱོད་ལ། འབྲིང་
ན་གཏོར་མ་ཡན་ཆད་ནས་དེ་ལྟར་སྤྱོད། ཁམས་བཟང་ན་དགེ་བསྔོ་ཡན་
ཆད་ཚང་བར་གྲུབ་རྗེས་ཁ་ཟས་བྱའོ། །
དངོས་གཞི་གསོ་སྦྱོང་ཙམ་བླངས་ནས་གཟུངས་སྔགས་དང་། པོ་
བསྟོད་ཙམ་ལས་མི་ཤེས་པ་ཡིན་ན། རྗེས་ཀྱི་བྱ་བ་ལ་ཁྲུས་དང་མཆོད་པ་
སོགས་བཤམ་རྗེས་དགེ་བསྔོ་བྱས་ནས་ཟས་ལ་རོལ། ཀོང་སྤྲུལ་བློ་གྲོས་
མཐའ་ཡས་ཀྱི་དོན་ཞགས་སྒྲུབ་སྐོར་ལས། རྗེས་ཀྱི་བྱ་བའི་ཉིན་གང་པོ་
སྦྱོར་བའི་ཚེས་བདུན་པ་དང་འདྲའོ་གསུངས་ཀྱང་། འཇམ་དབྱངས་མཁྱེན་
བརྩེ་དབང་པོས། རྗེས་ཀྱི་བྱ་བ་ལ་གསོ་སྦྱོང་མི་དགོས་གསུངས་སོ།།
ཁ་ཅིག་གིས་སྨྱུང་གནས་ལ་གོས་གསར་བ་གྱོན་མི་རུང་འཕྱོར་
སྒེགས་སོགས་སུ་འགྱུར་རོ་ཞེས་བཀག་ཁུལ་བྱེད་པ་ནི་གཞུང་མ་མཐོང་
55



ཞིང་ཐོས་བསམ་མ་བྱས་པ་དག་གི་གླན་གཏམ་སྟེ། གོས་གསར་བས་མི་
རྒྱན་ཞེས་པ་ནི་ཐེག་དམན་གྱི་བསྙེན་གནས་ཡིན་ཏེ། མཛོད་ལས།
མི་རྒྱན་ནམ་ནི་ལང་བར་དུ།།
བསྙེན་གནས་ཡན་ལག་ཚང་བར་ནི།།
ནངས་བར་གཞན་ལས་མནོད་པར་བྱ།།
ཞེས་གསུངས་པའི་ཕྱིར། བྱ་རྒྱུད་ལ་ནི་དེ་ལྟར་མི་འཐད་པས་ཉ་དང་
ཉུང་མ་གཅིག་ཏུ་མ་བསྲེས་ཞུའོ། །
མདོར་ན་སྦྱོར་དངོས་རྗེས་གང་གི་སྐབས་ཡིན་ཡང་བླ་སྤྲུལ་སྐྱེ་བོ་ཕོ་
མོ་སུ་ཡིན་ན་བསྲུང་བྱ་ཡན་ལག་བརྒྱད་པ་བསྲུང་ཞིང་ལུས་དཀའ་ཐུབ།
ངག་སྨྲ་བཅད། ཡིད་རྣམ་རྟོག་ངན་པས་མ་བསླད་ཅིང་དམ་པ་གསུམ་གྱིས་
ལེགས་པར་རྩེས་ཟིན་པ་ཤིན་ཏུ་གལ་ཆེ།
གཞན་ཚེས་བཅོ་ལྔ་ལ་དངོས་གཞི་ཡིན་ན་བཅུ་བཞི་དང་བཅུ་དྲུག་ལ་
སྦྱོར་རྗེས་ཡིན་པ་སོགས་ཤེས་པར་བྱ།
སྨྱུང་གནས་ཆ་བརྒྱད་ཞེས་པ་ནི་སྦྱོར་དངོས་རྗེས་གསུམ་འབྲེལ་
བའི་ཉིན་ཞག་ཕྱེད་དང་བཅུ་བདུན་ཏེ་དེང་སང་དཀར་པོ་ཆ་བརྒྱད་དུ་
གྲགས་པ་འདིའོ།།
56



བཞི་པ། གདན་གཅིག་མ་བཤད་པ།
བཞི་བ་ཞར་བྱུང་གདན་གཅིག་མ་བཤད་པ་ནི། རྟེན་དང་། ཇི་ལྟར་
ཉམས་སུ་ལེན་ཚུལ་གཉིས་ལས། དང་པོ་རྟེན་བསྲུང་བ་བོ་ནི། འཕགས་པ་
དོན་ཡོད་ཞགས་པའི་ཆོ་ག་ཞིབ་མོའི་རྒྱལ་པོ་ལས། གང་ཡང་རིགས་ཀྱི་
བུ་ཕོའམ། རིགསཀྱི་བུ་མོའམ། དགེ་སློང་ཕའམ། དགེ་སློང་མའམ། དགེ་
བསྙེན་ཕའམ། དགེ་བསྙེན་མའམ། དེ་ལས་གཞན་པའི་སེམས་ཅན་ཐམས་
ཅད་སུ་ཡང་རུང་ཞེས་གསུངས་པས། རབ་བྱུང་དང་ཁྱིམ་པ་སུ་ཡིན་ཀྱང་
རུང་ངོ་གསུངས་སོ།།
གཉིས་བ་ཉམས་སུ་ལེན་ཚུལ་ནི། སྡོམ་རྒྱུན་ལྡན་པ་ཞིག་ལས་
སྡོམ་ལུང་ནོད་དེ་ཉིན་གུང་ལ་ཕུད་མཆོད་ཆང་བུ་སོགས་བཅའ་ལ་དཀར་
གསུམ་གཙོའི་ཤ་ཁྲག་མ་འདྲེས་པའི་ཁ་ཟས་ལ་སྤྱོད་ཅིང་། དེ་ཕན་ཆད་
རབ་ན་སྨྲ་བ་བཅད་བཟའ་བཏུང་གང་ཡང་མི་སྤྱོད་པར་ཉིན་གང་པོར་དགེ་
སྦྱོར་ལ་འབད་དགོས། ཁ་ཅིག་གིས་འདི་ལ་སྨྱུང་གནས་དངོས་གཞི་རྐྱང་
བའི་ཐ་སྙད་འདོགས། མདོ་ལས། དཀར་པོའི་ཕྱོགས་ཀྱི་ཚེས་བརྒྱད་ལ་
སྨྱུང་བར་གནས་པར་བྱ་སྟེ། ཞེས་གསུངས་པས་ཉིན་གཅིག་གིས་འགྲུབ་



པས་ཉམས་ལེན་སླ་ལ་ཕན་ཡོན་ཆེ་བའི་བདག་ཉིད་ཅན་འདི་ལ་ཟས་ཐང་
གཅིག་པོ་གདན་ཐོག་གཅིག་ཏུ་ཟ་དགོས་ཕྱིར་འདི་ལ་གདན་གཅིག་མེ་
གཅིག་ཆུ་གཅིག་ཅེས་གསུངས་སོ།།
ཁ་ཅིག་གིས་འདིའི་སྦྱོར་དངོས་རྗེས་གསུམ་ནི་རིམ་པར་སྔ་དྲོའི་ཆ་
སྦྱོར་བ་དང་། ཕྱི་དྲོ་ནས་ཕྱི་ཉིན་ཉི་མ་མ་ཤར་བར་དངོས་གཞི་དང་། ཕྱི་
ཉིན་དགེ་བསྔོ་བྱ་བ་ནི་རྗེས་ཡིན་ནོ་གསུངས་སོ།།
གང་ལྟར་ཀྱང་འདི་ཉིད་ཉམས་སུ་ལེན་པར་སྤྲོ་ན། ཆེས་ཐོག་མར་
སྡོམ་རྒྱུན་ལྡན་པ་ལས་སྡོམ་པ་ནོད་དགོས་མོད་ཀྱང་། ཕྱིས་སུ་དུས་ཆེན་
སོགས་དུས་ནམ་གྱི་ཚེ་སྡོམ་པ་ལེན་པར་སྤྲོ་ན།
ནངས་སྔ་བར་ཡར་བཞེངས་ཏེ་ཁྲུས་དང་གཙང་སྦྲ་བྱས་ནས་
འཕགས་པ་སྤྱན་རས་གཟིགས་ཀྱི་སྐུ་དང་གསུང་ཐུགས་རྟེན་གྱི་དྲུང་ངམ་
ཡང་ན་ཚོགས་ཞིང་གསལ་ལ། སྐྱབས་འགྲོ་སེམས་བསྐྱེད་ཡན་ལག་
བདུན་པ་མཎྜལ་སྔོན་དུ་བཏང་སྟེ་སྡོམ་པ་བླང་ན་ཆོག ཡང་ན་བླ་མ་དམ་
པའི་མདུན་ནས་ལོ་གཅིག་ལ་གྲངས་བཅུའམ་ལྔ་བཅུ་བརྒྱ་སོགས་ཅི་ནུས་
སམ་ཟླ་བ་རེ་ལ་ལན་གཅིག་གམ་ཡང་ན་ཟླ་བ་བྱུང་ངོ་ཅོག་གི་ཡར་ངོའི་་
ཚེས་བརྒྱད། བཅོ་ལྔ་བཅོ་བརྒྱད་གནམ་སྟོང་ངམ་མདོར་ན་རང་གི་ནུས་
ཚོད་འགྲུབ་ངེས་ཀྱི་གྲངས་དེ་དང་དེ་ལྟར་དུས་གཅིག་ལ་བླང་རུང་བ་ནི།
58



ཐུབ་བསྟན་བྱི་དོར་དང་མཛོད་སོགས་ལས་བསྙེན་གནས་ཀྱི་སྡོམ་པ་
ཉིན་ཞག་མང་པོ་དུས་གཅིག་ལ་ལེན་རུང་བར་གསུངས་པ་ནང་བཞིན་ནོ།།
དེ་ལྟར་ལེན་པའི་ཚེ་ན་ཇི་ལྟར་ཁ་བསྒྱུར་བ་ནི། དཔེར་ན་ལོ་གཅིག་
གི་ཉ་སྟོང་བརྒྱད་སོགས་གང་དུ་ཉམས་སུ་ལེན་པར་འདོད་ནའང་དུས་འདི་
ནས་བཟུང་སྟེ་ཇི་སྲིད་ལོ་གཅིག་གི་ཉ་སྟོང་བརྒྱད་གསུམ་སོགས་གང་ཡིན་
དེའི་བྱུང་ངོ་ཅོག་ལ་སེམས་ཅན་ཐམས་ཅད་ཕན་པར་བྱ་བའི་ཕྱིར་སོགས་
ཁ་བསྒྱུར་ནས་ལེན། དེ་བཞིན་ལོ་ཟླ་གང་ལ་ཇི་ལྟར་འདོད་པ་དེ་ལྟར་ཁ་
བསྒྱུར་ཏེ་ལེན་ཤེས་པར་བྱའོ།།
དེང་སང་སངས་རྒྱས་བསྟན་པའི་མཐའ་སྙིགས་མ་ལྔ་མངོན་གྱུར་གྱི་
དུས་འདིར་ཚེ་གཅིག་ལ་དམ་ཆོས་ཁོ་ན་ཉམས་སུ་ལེན་པ་ནི་ཤིན་ཏུ་དཀའ་
མོད་ཀྱང་འདི་འདྲའི་གདན་གཅིག་མ་ནི། བྱ་སླ་ལ་ཕན་ཡོན་ཆེ་བའི་ཕྱིར་
ན་ཁྱིམ་པ་ཕོ་མོ་རབ་བྱུང་སུས་ཀྱང་ལོ་རེར་ཉུང་མཐའ་གསུམ་བཞི་ཙམ་
ཉམས་སུ་ལེན་པར་སོར་བཅུ་སྙིང་གར་སྦྱར་ཏེ་རེ་འདུན་ཡང་ཡང་ཞུའོ།།
59



ཕན་ཡོན་བཤད་པ།
གཅིག ཐུན་མོང་བསྙེན་གནས་སོགས་ཀྱི་ཕན་ཡོན།
གསུམ་བ་ཕན་ཡོན་བཤད་པ་ལ། ཐུན་མོང་བསྙེན་གནས་སོགས་གྱི་
ཀྱི་ཕན་ཡོན་། ཐུན་མིན་སྨྱུང་གནས་ཀྱི་ཕན་ཡོན་། ཞར་བྱུང་གཟུངས་
སྔགས་ཀྱི་ཕན་ཡོན་དང་གསུམ། དང་བོ་དེ་ལ་སྤྱིར་བསྟན་པ་དང་། བྱེ་བྲག་
ཏུ་བཤད་པ་གཉིས་ལས། དང་བོ་ལ་དུས་ཀྱི་སྒོ་ནས་དང་། ངོ་བོའི་སྒོ་ནས་
ཕན་ཡོན་བཤད་པ་གཉིས་ལས།
༡. དུས་ཀྱི་སྒོ་ནས་ཕན་ཡོན་བཤད་པ་ནི།
ཏིང་འཛིན་རྒྱལ་པོ་ལས།
བསྐལ་བ་བྱེ་བ་གང་གཱའི་བྱེ་སྙེད་དུ།།
དང་བའི་སེམས་ཀྱི་ཟས་དང་སྐོམ་རྣམས་དང་།།
གདུགས་དང་བ་དན་མར་མེའི་ཕྲེང་བ་ཡིས།།
སངས་རྒྱས་བྱེ་བ་ཁྲག་ཁྲིག་རིམ་གྲོ་བྱས།།
༩
60



གང་ཞིག་དམ་ཆོས་རབ་ཏུ་འཇིག་པ་དང་།།
བདེ་གཤེགས་བསྟན་པ་འགགས་པར་གྱུར་བའི་ཚེ།།
ཉིན་མཚན་དུ་ནི་བསླབ་པ་གཅིག་སྤྱོད་པ།།
དེ་ནི་དེ་ལས་བསོད་ནམས་ཁྱད་པར་འཕགས།།
ཞེས་རྒྱལ་བསྟན་མ་ཉམས་པའི་དུས་སུ་སངས་རྒྱས་བྱེ་བ་ཁྲག་ཁྲིག་
བརྒྱ་སྟོང་དུ་མ་ལ་གང་གཱའི་ཀླུང་གི་བྱེ་མའི་གྲངས་ཇི་སྙེད་དུ་མཆོད་པ་སྣ་
ཚོགས་ཕུལ་ཏེ་རིམ་གྲོ་བྱས་པ་བས། དུས་ངན་འདིར་བསླབ་པ་སྣ་གཅིག་
ཞག་གཅིག་ཙམ་དུ་བསྲུང་ན་དེ་ཉིད་ཕན་ཡོན་ཆེ་བར་གསུངས་སོ། །
༢. ངོ་བོའི་སྒོ་ནས་ཕན་ཡོན་བཤད་བ་ལ། མི་མིན་གྱི་གནོད་པས་མི་
ཚུགས་པའི་ཕན་ཡོན། ལྷ་རྣམས་ཀྱིས་བསྲུང་སྐྱོབ་མཛད་བའི་ཕན་ཡོན།
དགེ་བ་གང་བྱེད་སྟོབས་ཆེ་བ་དང་སྨོན་ལམ་བཏབ་ཚད་འགྲུབ་པའི་ཕན་
ཡོན། མངོན་མཐོའི་རྒྱུ་བྱེད་པའི་ཕན་ཡོན། བྱམས་པའི་བསྟན་པ་དང་
མཇལ་བའི་ཕན་ཡོན། བསོད་ནམས་ཚད་མེད་དཔག་མེད་བསྐྱེད་པའི་ཕན་
ཡོན། ངེས་ལེགས་མཆོག་གི་རྒྱུ་བྱེད་པའི་ཕན་ཡོན་དང་བཅས་བདུན་
ལས། །
མི་མིན་གྱི་གནོད་པས་མི་ཚུགས་པའི་ཕན་ཡོན།
དང་པོ་ནི། སྔོན་རྒན་མོ་ཞིག་གིས་ཉིན་གཅིག་ཡན་ལག་བརྒྱད་པའི་
61



གསོ་སྦྱོང་གི་སྡོམ་པ་བླངས་ནས། དེའི་མཚན་མོ་ནམ་ཕྱེད་ཙམ་ན་རྒྱལ་པོ་
གསལ་རྒྱལ་གྱི་བང་ཆེན་དུ་མི་ནག་ཅན་ཞིག་ལ་ལྟོ་བསྐྱལ་བར་ཕྱིན་པས་
ལམ་དུ་མི་མ་ཡིན་ཁག་གསུམ་རིམ་པར་ཕྲད་ཀྱང་གླགས་མ་རྙེད་པ་དང་།
དེ་ཡང་མདོ་ལས།
ཇི་ལྟར་སྦྲུལ་གདུག་ཀླུ་ཆེན་ནག་པོ་ཡང་།།
ཚུལ་ཁྲིམས་ལྡན་ལ་གནོད་མེད་གཞན་ཅི་སྨོས།།
ཞེས་ཚུལ་ཁྲིམས་སྡོམ་ལྡན་ལ་ནི་མི་མིན་གྱི་ནང་ནས་གདུག་རྩུབ་
ཤིན་ཏུ་ཆེ་བ་ཀླུ་བདུད་ནག་པོས་ཀྱང་གནོད་མི་ནུས་ན་གཞན་དག་གིས་ལྟ་
ཅི་སྨོས་ཞེས་གདོན་བགེགས་ཀྱིས་མི་ཚུགས་པའོ།།
ལྷ་རྣམས་ཀྱིས་བསྲུང་སྐྱོབ་མཛད་བའི་ཕན་ཡོན།
གཉིས་པ་ནི། ཁས་བླངས་ཀྱི་སྡོམ་པ་ལ་ཚུལ་བཞིན་གནས་ན་དཀར་
ཕྱོགས་ཀྱི་ལྷ་དང་ཆོས་སྐྱོང་སྲུང་མ་རྣམས་ཀྱིས་ཉིན་མཚན་ཀུན་ཏུ་ཕྱི་ནང་
གི་ཉེར་འཚེ་བསྲུང་ཞིང་། འཕྲིན་ལས་སྒྲུབ་པས་གྲོགས་སུ་བྱེད་པ་ཡིན་
དེ། ཆོས་སྐྱོང་སྲུང་མ་ཞེས་པ་ནི། སངས་རྒྱས་དང་རྒྱལ་བ་གོང་མ་དག་
གིས་ཆོས་དང་དེ་འཛིན་སྐྱེས་བུ་རྣམས་སྲུང་སྐྱོབ་མཛད་པར་བཀའ་དང་
ཐ་ཚིག་ལ་བཞག་པ་ཡིན་པའི་ཕྱིར་དང་། གཞན་ཆོས་དང་ལྡན་ན་སངས་
རྒྱས་ཀྱི་བསྟན་པ་ལ་དད་པའི་འདྲེས་ཀྱང་བསྲུང་བ་ཡིན་ཏེ། དགེ་སློང་



=
གཉིས་ལམ་དུ་འགྲོ་བ་ལ་སངས་རྒྱས་ཀྱི་བསྟན་པ་ལ་དད་པ་དང་མི་དད་
པའི་འདྲེ་གཉིས་རྗེས་སུ་འབྲང་སྟེ་མི་དད་པ་དེས་འདི་གཉིས་ཀྱི་ཚེ་ལེན་
ཞིང་མདངས་འཕྲོག་གོ་ཞེས་ཟེར་བ་ལ། དད་པ་ཅན་དེས་འདི་གཉིས་ཀྱིས་
ཆོས་ཤིག་གསུང་ན་དེ་ལྟར་མི་བྱེད། མ་གསུང་ན་དེ་ལྟར་བྱེད་དོ་ཞེས་སོང་
བ་ན། དགེ་སློང་གཉིས་ཀྱིས་དོན་མེད་ཀྱི་གཏམ་བཤད་ནས་ཟམ་ཁ་ཞིག་
ནས་བག་ཡོད་པར་གྱིས་ཤིག་ཅེས་བརྗོད་ནས་སོ་སོར་གྱེས་པ་ན། སྲིན་
པོ་གཅིག་ཤོས་ཀྱིས་སྐྲ་གཟེངས་བ་སོགས་གྱིས། ཚེ་ལེན་མདངས་འཕྲོག་
པའི་ཉམས་སྟོན་པ་ལ་གཅིག་ཤོས་ཀྱིས་ཁྱོད་ཅི་བྱེད་ཆོས་གསུང་བ་མ་
ཐོས་སམ། ཅི་གསུང་དྲིས་ཚེ། དེ་གཉིས་སོ་སོར་གྱེས་ཚེ་བག་ཡོད་པར་
གྱིས་ཤིག་ཅེས་བརྗོད་པས་བག་ཡོད་ལས་ལྷག་པའི་ཆོས་ཅི་ཞིག་ཡོད།
ཅེས་འདྲེ་གཅིག་ཤོས་ཀྱིས་དགེ་སློང་གཉིས་བསྲུང་བར་བྱས་པ་ལྟ་བུའོ།།
དགེ་བ་གང་བྱེད་སྟོབས་ཆེ་བ་དང་སྨོན་ལམ་
བཏབ་ཚད་འགྲུབ་པའི་ཕན་ཡོན།
གསུམ་པ་ནི། སྡོམ་པ་མི་ལྡན་པས་མར་ཁུ་རྒྱ་མཚོ་ཙམ་ལ་སྙིང་
བོ་རི་རབ་ཙམ་བཙུགས་ཏེ་དཀོན་མཆོག་གསུམ་ལ་ཕུལ་བ་བས་སྡོམ་
ལྡན་གྱི་མར་ཁུ་ཐིག་པ་གཅིག་ལ་སྙིང་བོ་ཁབ་རྩེ་ཙམ་བཙུགས་ཏེ་ཕུལ་ན།
63



བསོད་ནམས་ཆེས་ཆེ་བར་གསུངས་པ་སོགས་དང་། སྡོམ་པ་རྣམ་དག་
ལྡན་པས་སྨོན་ལམ་ཇི་ལྟར་བཏབ་པ་དེ་བཞིན་དུ་གདོན་མི་ཟ་བར་འགྲུབ་
པར་མདོ་དང་རྒྱུད་དག་ལས་མང་དུ་གསུངས།
མདོར་མཚོན་པ་བཀོད་ན། རིན་པོ་ཆེ་ཕུང་པོའི་མདོ་ལས།
སྟོང་གསུམ་གྱི་སེམས་ཅན་ཐམས་ཅད་འཁོར་ལོའི་སྒྱུར་རྒྱལ་ཤ་
སྟག་ཏུ་གྱུར་ལ། དེ་རེ་རེས་ཀྱང་རྒྱ་མཚོའི་མར་ཁུ། རི་རབ་ཀྱི་སྡོང་བུ་བྱས་
ནས་དེ་བཞིན་གཤེགས་པའི་མཆོད་རྟེན་ལ་མར་མེ་འབུལ་བ་བས། ཁྱིམ་
ནས་རབ་ཏུ་བྱུང་བའི་སྡོམ་ལྡན་ཞིག་གིས་ཡུངས་འབྲུ་ཙམ་གྱིས་བསྐུས་
པའི་མར་མེའི་སྡོང་བུ་ཕུལ་བའི་ཕན་ཡོན་ཆེ་ཞེས་སོགས་མང་ངོ་།།
ཡང་། འཁོར་ལོས་སྒྱུར་བ་དེ་དག་རེ་རེས་འཛམ་བུའི་གླིང་ཐམས་
ཅད་མེ་ཏོག་གིས་བཀང་སྟེ་འབུལ་བ་བས། རབ་ཏུ་བྱུང་བས་མེ་ཏོག་
གཅིག་ཕུལ་ན་བསོད་ནམས་དེ་ལ་བསོད་ནམས་སྔ་མ་དེས་བརྒྱ་ཡི་ཆ།
སྟོང་གི་ཆར་ཡང་ཉེ་བར་མི་འགྲོ་བ་ནས། །
རྒྱུའི་བར་དུ་ཡང་མི་བཟོད་དོ།། ཞེས་སོགས་གསུངས་སོ།།
དེ་ནི་རབ་བྱུང་སྡོམ་ལྡན་པའི་ཕན་ཡོན་ཁོ་ན་སེམས་པར་མི་བྱ་སྟེ།
དེ་ལས་ཀྱང་བྱང་ཆུབ་སེམས་ཀྱིས་ཟིན་པ་དང་། དམིགས་མེད་ཀྱིས་ཟིན་
ན་ཆེས་ལྷག་པར་ཕན་ཡོན་ཆེ་སྟེ། མེ་ཏོག་བརྩེགས་པར། གང་ཞིག་དེ་
-
-
-
64



བཞིན་གཤེགས་པ་ལ་ལོ་སྟོང་ཕྲག་ཚང་བར་བདེ་བའི་ཡོ་བྱད་ཐམས་ཅད་
ཀྱིས་བཀུར་སྟི་བྱས་པ་བས། མྱ་ངན་ལས་འདས་པའི་མཆོད་རྟེན་ལ་བྱང་
ཆུབ་སེམས་ཀྱིས་ཟིན་ནས་མེ་ཏོག་གམ། སྤོས་སམ། མར་མེ་གཅིག་ཙམ་
མམ། ཆུ་སྙིམ་པ་གང་འཐོར་ནས། དེ་བཞིན་གཤེགས་པ་དེ་ལ་ཕྱག་འཚལ་
ལོ། ཞེས་སྨྲས་ན་དེ་ནི་བསྐལ་པ་བརྒྱ་ཕྲག་སྟོང་དུ་ཡང་ངན་འགྲོ་ལོག་པར་
ལྟུང་བའི་གནས་མེད་དོ།། ཞེས་སོགས་མང་ངོ༌།།
མངོན་མཐོའི་རྒྱུ་བྱེད་པའི་ཕན་ཡོན།
བཞི་བ་ནི། གནས་འཇོག་ཁྱེད་འཕགས་པའི་ཡན་ལག་བརྒྱད་དང་
ལྡན་པའི་བསྙེན་གནས་ལ་གནས་པར་གྱིས་ཤིག ཆོ་འཕྲུལ་ཟླ་བའི་དཀར་
ཕྱོགས་ལ་ནན་ཏན་གྱིས་ཤིག ལྷ་དང་མི་ཡི་སྤྱད་པ་ལ་ལོངས་སྤྱོད་པར་
གྱིས་ཤིག ཅེས་སོགས་གསུངས་པ་དང་། དེ་བཞིན་དུ་མཁས་མཆོག་
དབྱིག་གཉེན་གྱིས།
གང་ཞིག་དད་པའི་སེམས་ཀྱིས་སུ།།
ལོ་བརྒྱར་སྦྱིན་པ་བྱིན་པ་བས།།
གང་ཞིག་ཉིན་གཅིག་ཚུལ་ཁྲིམས་དག།
བསྲུངས་བའི་བསོད་ནམས་ཁྱད་པར་འཕགས།།
65



ཞེས་གསུངས་པ་དང་། ཚུལ་ཁྲིམས་ཀྱིས་ནི་བདེ་འགྲོར་འགྲོ།
ཞེས་དང་། དཔལ་ལྡན་ཟླ་བ་གྲགས་པས།
མངོན་མཐོའི་རྒྱུ་ནི་ཚུལ་ཁྲིམས་ལས་གཞན་མེད།། ཅེས་དང་། ཡང་
མདོ་ལས། བསྙེན་གནས་གཙང་མ་ལན་གཅིག་གིས་རྒྱལ་ཆེན་རིགས་
བཞིའི་ལྷ། ལན་གཉིས་ཀྱིས་སུམ་བཅུ་རྩ་གསུམ། ལན་གསུམ་པས་འཐབ་
བྲལ། ལན་བཞིས་དགའ་ལྡན། ལན་ལྔས་འཕྲུལ་དགའ། ལན་དྲུག་གིས་
གཞན་འཕྲུལ་དབང་བྱེད་ཀྱི་ལྷ་རྣམས་སུ་སྐྱེ་བར་གསུངས་པ་དང་། ཡང་
གདག་པའི་མདོར། བསྙེན་གནས་ཡན་ལག་གཅིག་གིས་བརྒྱ་བྱིན་ཏུ་སྐྱེ་
བ་སོགས་ཕན་ཡོན་མཐའ་ཡས་པ་གསུངས་པ་ཡོད་མོད་ཀྱང་སྐབས་སུ་དེ་
ཙམ་མོ།།
བྱམས་པའི་བསྟན་པ་དང་མཇལ་བའི་ཕན་ཡོན།
ལྔ་བ་ནི། དད་ཅིང་གུས་པས་རྣམ་འདྲེན་བཞི་བ་རྒྱལ་བ་ཤཱཀྱ་ཐུབ་
པའི་བསྟན་པ་འདིའི་སྒོར་ཞུགས་ཏེ་ཉིན་གཅིག་ཙམ་སྡོམ་པ་ལ་གནས་པ་
ཡིན་ན། བསྟན་པ་འདི་ལ་བྱང་ཆུབ་འཐོབ་པར་མ་འགྱུར་ནའང་མ་འོངས་
པ་ན་རྒྱལ་བ་བྱམས་པའི་འཁོར་དུ་སྐྱེས་ནས་སངས་རྒྱས་པར་འགྱུར་
གསུངས་ཏེ། ཇི་སྐད་དུ།
66



ཤཱཀྱ་ཐུབ་པའི་བསྟན་པ་ལ།།
གང་གིས་དད་པས་ཆོས་ཉན་ཞིང་།།
བསྙེན་གནས་ཡན་ལག་བརྒྱད་བསྲུངས་པ།།
ང་ཡི་འཁོར་དུ་སྐྱེ་བར་འགྱུར།།
ཞེས་སོགས་གསུངས་སོ།།
བསོད་ནམས་ཚད་མེད་དཔག་མེད་བསྐྱེད་པའི་ཕན་ཡོན།
དྲུག་པ་ནི། མདོ་ལས། རྒྱ་མཚོ་ཆེན་པོ་དང་། གང་གཱ་ལ་སོགས་ཆུ་
ཀླུང་ཆེན་པོ་ལྔ་ཡི་གྲངས་བུམ་པས་བཟུང་བར་ནུས་ཀྱི་བསྙེན་གནས་ཀྱི་
ཕན་ཡོན་ཚད་བཟུང་བར་མི་ནུས། ཞེས་དང་། །
ཡང་གནས་འཇོག་གི་མདོ་ལས། གསོལ་བ། བཅོམ་ལྡན་འདས་འདི་
ན་གང་སྐྱེས་བུ་གཉིས་ཤིག་གནས་པ་ལ་གཅིག་ནི་ཇི་སྲིད་འཚོའི་བར་ཏུ་
སྦྱིན་པ་བཏང་། གཅིག་ནི་ཡན་ལག་བརྒྱད་པའི་བསྙེན་གནས་ལ་གནས་
ན་དེ་གཉིས་པོ་བསོད་ནམས་གང་ཆེ་བར་འགྱུར་ཞེས་ཞུས་པས། བཀའ་
བསྩལ་བ། གནས་འཇོག་འདི་ལ་འཕགས་པའི་ལམ་ཡན་ལག་བརྒྱད་པ་
བསྲུང་བ་དང་། སྦྱིན་པ་གཏོང་བ་གཉིས་མཉམ་པ་མ་ཡིན་ནོ།།
འདི་ལྟ་སྟེ་དཔེར་ན་འཛམ་བུའི་གླིང་ན་དགྲ་བཅོམ་པ། སེམས་ཤིན་
67



ཏུ་རྣམ་པར་གྲོལ་བར་གྱུར་པས་དེ་དག་ལ། གང་ལ་ལ་ཞིག་གིས་ཇི་སྲིད་
འཚོའི་བར་དུ། ཨང་ག་དང་། ཀ་ཤི་ལ་སོགས་པའི་ཡུལ་ཆེན་པོ་བཅུ་དྲུག་
པོ་རྣམས། རྡོ་རྗེ་དང་ནོར་བུ་བཻཌརྱ་སོགས་རིན་པོ་ཆེའི་རིགས་རྣམ་པ་
ཐམས་ཅད་ཀྱིས་བཀང་ནས་བརྩོན་འགྲུས་ཀྱི་སྟོབས་བསྐྱེད་ཅིང་འབུལ་བ་
དང་། གཞན་ཡང་ཆོས་གོས་དང་ན་བའི་གསོལ་སྨན་སོགས་ཡོ་བྱད་རྣམ་
པ་སྣ་ཚོགས་ཀྱིས་བསྙེན་བཀུར་བྱས་པ་བས། གང་བསྙེན་གནས་ལ་ལན་
གཅིག་གནས་ན་སྔ་མ་དེས་ནི་བསྙེན་གནས་ལས་བྱུང་བའི་བསོད་ནམས་
ཀྱི་བརྒྱ་ཡི་ཆ་དང་། སྟོང་གི་ཆ་དང་། དཔེ་དང་རྒྱུར་ཡང་མི་བཟོད་དེ། དེ་
ལྟར་འབྲས་བུ་དང་མཐུ་དང་། རྒྱ་ཆེ་བ་ཡིན་ནོ།། ཞེས་གསུངས་པ་དང་།
དེ་བཞིན་གཤེགས་པ་གསང་བའི་མདོ་ལས།
དམ་ཆོས་འཛིན་པའི་བསོད་ནམས་ནི།།
སངས་རྒྱས་ཀུན་གྱིས་ནན་ཏན་ཏུ།།
བསྐལ་བ་བྱེ་བར་བརྗོད་མཛད་ཀྱང་།།
མཐར་ཕྱིན་པར་ནི་འགྱུར་མ་ལགས།།
ཞེས་སོགས་གསུངས་སོ།།
68



ངེས་ལེགས་མཆོག་གི་རྒྱུ་བྱེད་བའི་ཕན་ཡོན།
བདུན་པ་ནི། ལྷའི་དབང་པོས་ཞུས་པའི་མདོ་ལས།
ཚེས་བརྒྱད་དག་དང་བཅོ་ལྔ་དང་།།
ཆོ་འཕྲུལ་ཆེན་པོའི་ཟླ་བ་ལ།།
བསྙེན་གནས་ཡན་ལག་བརྒྱད་བསྲུངས་པས།།
དེ་ནི་སངས་རྒྱས་ཉིད་དུ་འགྱུར། །
ཞེས་དང་། མདོ་ལས། ཉ་སྟོང་བརྒྱད་གསུམ་ལ་བསྙེན་གནས་བསྲུང་
བའི་མི་དེ་བརྒྱ་བྱིན་ང་དང་འདྲ། ཞེས་གསོལ་བ་ལ། སྟོན་པས་ཁྱེད་ཀྱིས་
དེ་སྐད་མ་ཟེར་དེ་ནི་ང་དང་འདྲ་ཞེས་གསུངས་སོ།། །
ཕན་ཡོན་དེ་དག་བསྙེན་གནས་ཀྱི་ཕན་ཡོན་ཏུ་བཤད་པས་ཐེག་ཆེན་
གསོ་སྦྱོང་དང་ཐུན་མོང་གི་ཕན་ཡོན་ཞེས་བརྗོད་ན་མི་འཐད་པར་སེམས་
པར་མི་བྱ་སྟེ། སྤྱིར་ཐེག་པ་འོག་མའི་ཡོན་ཏན་གོང་མར་ཡར་ལྡན་ཡིན་
པའི་ཕྱིར་དང་། ཐེག་ཆེན་གསོ་སྦྱོང་ལའང་བསྙེན་གནས་ཀྱི་ཐ་སྙད་ཡོད་དེ།
འདུལ་བ་ལུང་རིགས་གཏེར་མཛོད་དུ། ཐེག་ཆེན་ལུགས་ཀྱི་བསྙེན་གནས་
ཞེས་པའི་ཐ་སྙད་བཏགས་ཡོད་པའི་ཕྱིར་རོ།།
htm
6༠



= e
《
=
N
སྤང་བྱ་བརྒྱད་སྤོང་གི་ཕན་ཡོན་ཕྱེ་སྟེ་བཤད་པ།
སྤང་བྱ་བརྒྱད་སྤོང་གི་ཕན་ཡོན་སོ་སོར་བཤད་པ་ལ། གནས་སྐབས་
དང་། མཐར་ཐུག་གི་ཕན་ཡོན་གཉིས་ལས། དང་བོ་སྤང་བྱ་བརྒྱད་སྤོངས་
གནས་སྐབས་ཀྱི་ཕན་ཡོན་ནི། སྲོག་གཅོད་སྤངས་པས་ཚེ་རབས་རྣམས་
སུ་ཚེ་རིང་ཞིང་ནད་མེད་དོ།།
མ་བྱིན་ལེན་སྤངས་པས་ཚེ་རབས་ཀུན་ཏུ་གཞན་གྱིས་གནོད་པ་
མེད་པར་ལོངས་སྤྱོད་ཕུན་ཚོགས་ཐོབ་བོ།།
མི་ཚངས་སྤྱོད་སྤངས་པས་ཚེ་རབས་ཐམས་ཅད་དུ་གཟུགས་བཟང་
ཞིང་ཁ་དོག་མཛེས་པར་འགྱུར་རོ།།
རྫུན་སྤངས་པས་ཚེ་རབས་ཀུན་ཏུ་གཞན་གྱིས་མི་བསླུ་ཞིང་རང་གི་
ཚིག་བཙུན་པར་འགྱུར་རོ།།
ཆང་སྤངས་བས་སྐྱེ་བ་ཀུན་ཏུ་དྲན་ཤེས་བརྟན་ཞིང་དབང་པོ་གསལ་
བ་དང་ཤེས་རབ་ཕུན་ཚོགས་པ་ཐོབ་པར་འགྱུར་རོ།།
ཁྲི་སྟན་ཆེ་མཐོ་སྤངས་བས་སྐྱེ་བ་ཀུན་ཏུ་གཞན་གྱིས་བསྟོད་བཀུར་
བྱེད་ཅིང་མལ་སྟན་ཕུན་སུམ་ཚོགས་པ་ཐོབ་པར་འགྱུར་རོ།།
དུས་མིན་གྱི་ཁ་ཟས་སྤངས་པས་ཚེ་རབས་ཀུན་ཏུ་བཟའ་བཏུང་ཕུན་
འ0



=
682 =
སུམ་ཚོགས་པ་ཐོབ་ཅིང་ལོ་ལེགས་པར་འགྱུར་རོ།།
དྲི་དང་ཕྲེང་རྒྱན་སོགས་སྤངས་པས་ཚེ་རབས་ཐམས་ཅད་དུ་ལུས་
ལ་དྲི་ཞིམ་པོ་འབྱུང་བ་དང་མདོག་བཟང་ཞིང་མཛེས་པར་འགྱུར་རོ།།
གར་དང་གླུ་སོགས་སྤངས་པས་ཚེ་རབས་ཐམས་ཅད་དུ་ལུས་
སེམས་ཞི་དུལ་ལྷོད་པ་དང་ངག་བཙུན་ཚིག་རྩུབ་བྲལ་ཞིང་ཆོས་སྟོན་པར་
འགྱུར་རོ།།
གཉིས་བ་མཐར་ཐུག་གི་ཕན་ཡོན་ནི། ཐེག་ཆེན་སེམས་བསྐྱེད་ཀྱིས་
མ་ཟིན་པའི་བསྙེན་གནས་ལས་མཐར་འབྲས་སངས་རྒྱས་ཀྱི་གོ་འཕང་
བརྒྱུད་ནས་ཐོབ་ཅིང་། བྱང་ཆུབ་སེམས་ཀྱིས་རྩེས་ཟིན་པའི་ཐེག་ཆེན་
བསྙེན་གནས་སམ་གསོ་སྦྱོང་དང་སྨྱུང་གནས་ཀྱིས་དངོས་སམ་མྱུར་དུ་
སངས་རྒྱས་འགྲུབ་པར་འགྱུར། མཐར་འབྲས་བླ་མེད་ཐོབ་ཚུལ་གྱི་ཕན་
ཡོན་ཀུན་ཏུ་རྒྱུ་སེན་རིང་གིས་ཞུས་པའི་མདོ་ལས་བྱུང་བ་འོག་ཏུ་འཆད་
པར་བྱའོ།།



གཉིས། ཐུན་མིན་སྨྱུང་གནས་ཀྱི་ཕན་ཡོན་བཤད་པ།
ཐུན་མིན་སྨྱུང་གནས་ཀྱི་ཕན་ཡོན་ལ། དང་བོ་ལ་སྨྱུང་གནས་ཀྱི་ཕན་
ཡོན་སྦྱིར་བསྟན་བ། གདན་གཅིག་མའི་བན་ཡོན་བྱེ་བྲག་ཏུ་བཤད་པ།
ཡན་ལག་བརྒྱད་བསྲུང་གི་ཕན་ཡོན་བྱེ་སྟེ་བཤད་པ། སྨྱུང་གནས་བ་ལ་
འབྲེལ་བ་བྱས་བའི་ཕན་ཡོན་ཞར་བྱུང་དུ་བཤད་བ་བཞི་ལས། །
༡. ཞལ་བཅུ་གཅིག་པའི་རྒྱུད་ལས། སུ་ཞིག་བདག་གི་སླད་དུ་ཚེས་
བཅུ་བཞིའམ་བཅོ་ལྔ་ལ་སྨྱུང་བར་གནས་པར་བགྱི་ན་བསྐལ་བ་བཞི་ཁྲིའི་
འཁོར་བ་ཕྱིར་བསྙིལ་བར་འགྱུར་བ་ལགས་སོ།། ཞེས་གསུངས་པ་དང་།
བྱང་ཆུབ་སེམས་དཔའ་ཟླ་བ་རྒྱལ་མཚན་ལྷོ་རྒྱུད་ཀྱི་གྲོང་ཞིག་ཏུ་ཕེབས་
པ་ན། བུད་མེད་ནད་པ་ཞིག་གིས་བྱིན་རླབས་ཞུས་པ་ན། ན་ཚ་སྔོན་གྱི་མི་
དགེ་བ་ལས་བྱུང་བ་ཡིན་པས་བཟོད་པ་དང་བྱང་ཆུབ་ཀྱི་སེམས་སྒོམས་
ཤིག་གསུངས་པས་བུད་མེད་དད་པར་གྱུར་ཏེ། ཁོ་མོས་ཚེ་སྔོན་ལྟ་ཞོག་
ཚེ་འདིར་ཡང་སྡིག་པ་མང་དུ་བྱས་ཡོད་ཟེར་བ་ལ། འོ་ན་སྡིག་པ་དྲན་ཚད་
མཐོལ་བཤགས་གྱིས་དང་དག་པ་ཡིན་ནོ་གསུངས། ཁྱོད་ཀྱིས་ཚེ་འདིར་
སྡིག་པ་ཅི་འདྲ་ཞིག་བྱས་དྲིས། མོ་ན་རེ། བདག་སྐྱིད་གྲོང་ཞེས་བྱའི་ཡུལ་
72



དུ་ཚོང་དཔོན་ཕྱུག་པོ་ཞིག་གི་ཆུང་མར་སོང་། བུ་ཞིག་ཡོད་པ་ལོ་བདུན་
ལོན་པའི་ཚེ་ན་ཚོང་དཔོན་བལ་ཡུལ་དུ་ཚོང་ལ་ཕྱིན་ནས་ལོ་གསུམ་ལ་
མ་ཐོན། བདག་སྐྱེ་མཆེད་ལེགས་པ་དང་ཉོན་མོངས་དྲག་པོའི་དབང་གིས་
སྐྱེས་པ་གཞན་དང་འགྲོགས་ནས་བུ་ཞིག་སྐྱེས་པ་དེ་བསད། བུ་སྔ་མས་
མ་ལ་ངའི་ཕ་དེ་བྱུང་དུས་ཁྱོད་ལ་ཅི་འདྲ་ཞིག་འོང་ངམ་ཟེར་བར། ངས་ཅི་
ཞིག་བྱས་སྨྲས་ཏེ་རྡོག་ཐོས་རྒྱབ་པས་མཆིན་ཁར་ཕོག་ཏེ་ཁ་ནས་ཁྲག་
བསྐྱུགས་ནས་ཤི དེར་ངའི་བུ་གཟའ་གདོང་ཐུག་གི་ཤི་བྱས་ནས་གཡོ་
ཁྲམ་མང་པོ་ལབ། བླ་མཆོད་ཞིག་ལ་དེའི་རྒྱུས་ཡོད་པས་དེའང་དུག་བླུད་
ནས་བཀྲོངས། ཡིན་ནའང་གཡོག་མོས་དོན་དེ་དག་ལྐོག་ཏུ་ཤེས་ནས་ཚོང་
དཔོན་ཕྱིར་སླེབས་ཚེ་ལྐོག་ཏུ་བཤད་པས། ཁོ་ན་རེ། དོ་ནུབ་མི་ཤེས་པ་
ལྟར་གྱིས། ནང་བར་མོའི་མིག་འདོན་ནོ་ཟེར་བ་བདག་གི་ཕག་ཉན་བྱས་
པས་ཚོར་ཏེ་འཇིགས་དྲགས་ནས་དུག་མང་པོ་ཆང་ལ་སྦྱར་ནས་ཚོང་
དཔོན་དཔོན་གཡོག་བརྒྱད། ཁྱིམ་མཚེས་སྐྱེས་པ་གཉིས། ཁོལ་མོ་གཉིས་
བཅས་ལ་བླུད་པས་དེའི་ཐོ་རངས་ནས་སྨྲ་མི་ནུས་པར་གྱུར་ཏེ་ཞག་གཉིས་
ཀྱི་ཁོངས་སུ་ཐམས་ཅད་ཤི། དེ་ནས་ཁོ་མོ་ལྷོ་བལ་དུ་བྲོས་པ་ཡིན་ཞེས་ལོ་
རྒྱུས་དག་དྲང་པོར་བཤད། དེར་བྱང་ཆུབ་སེམས་དཔའ་ཟླ་རྒྱལ་གྱིས་བུད་
མེད་གཅིག་ལ་འདི་འདྲའི་སྡིག་ཆེ་བ་དགོངས་ནས་སྤྱན་ཆབ་མང་པོ་ཤོར།



ངན་སོང་དུ་མི་འགྲོ་བ་སྨྱུང་གནས་ལས་དྲག་པ་གཞན་མེད་པར་དགོངས་
ཏེ་ལུང་ཕོག་སྨྱུང་གནས་ཚར་བརྒྱད་བགྱིད་པར་བསྒོས། ན་བའང་བྱང་
ཆུབ་སེམས་དཔའི་ཐུགས་རྗེས་ཅུང་བདེ་བ་དང་། དེ་ནས་ས་ག་ཟླ་བ་ལ་
སྨྱུང་གནས་བྱས་པས་ལན་དང་པོའི་དགོང་མོར་ཁ་སྐོམ་ནས་ཆང་འཐུང་
ཤོར། ཡང་ལན་གཉིས་པའི་སྐབས་སུ་ལྟོག་དྲགས་པས་ཞལ་ཟས་བཞི་
མཆོད་པ་ཕུལ་ཡོད་པའི་གཉིས་ཟ་ཤོར། མཐར་གདན་གཅིག་ལ་བརྟེན་
པའི་སྨྱུང་གནས་དྲུག ཧྲལ་བོ་ལན་གཉིས་བཅས་བསྲུངས་རྗེས་རིང་བོར་
མ་ཐོགས་པར་ཤིའོ། །
རྗེས་སུ་དགེ་སློང་ཞིག་གིས་བྱང་སེམས་ཟླ་རྒྱལ་ལ་ན་ནིང་རྒན་མོ་
མི་བཅོ་ལྔ་བསད་པ་དེ་ཤི་བར་ཐོས་པས་གར་སྐྱེས་ཞུས་པ་ན། ཞལ་འཛུམ་
མཛད་དེ་ཞལ་བཅུ་གཅིག་པའི་སྨྱུང་གནས་འདི་ཡི་བྱིན་རླབས་ཀྱིས།
བུད་མེད་དེ་རྒྱ་གར་ཤར་ཕྱོགས་ན་བྲམ་ཟེ་འབྱོར་ལྡན་ཞིག་གི་བུར་སྐྱེས་
ནས་རིན་པོ་ཆེའི་རྒྱན་མང་པོ་ཅན་དུ་གདའ། སྔོན་སྨྱུང་གནས་ཕྱེད་པོ་
དེས་མི་ལུས་ཐོབ་ཀྱང་། ཁ་སྐོམ་ནས་ཆང་འཐུང་བས་ཤེས་པ་མཐོ་དམན་
ཅན་དང་། ཞལ་ཟས་ཟོས་པས་གཟུགས་ངན་པ་ཞིག་ཏུ་སྣང་། ཡིན་ནའང་
སྐྱེ་བ་དེར་སྤྱན་རས་གཟིགས་ཡི་དམ་བྱེད་ཅིང་ཚེ་འཕོས་མ་ཐག་ཏུ་བདེ་བ་
ཅན་དུ་སྐྱེ་བར་འདུག ཅེས་གསུངས་སོ།།
，
14



བྱང་ཆུབ་སེམས་དཔའ་ཟླ་བ་རྒྱལ་མཚན་གྱི་ཞལ་ནས། རིགས་ཀྱི་
བུའམ་རིགས་ཀྱི་བུ་མོ་གང་གིས་སྨྱུང་བར་གནས་པ་ཚར་གཅིག་པར་
བྱས་ན་བསྐལ་བ་བཞི་ཁྲིའི་སྡིག་པ་དག་ཅིང་ལྷ་མིའི་མཆོག་དམ་པ་ཐོབ་
པར་འགྱུར་རོ། །
སྨྱུང་བར་གནས་པ་ལན་བརྒྱད་བྱས་ན་རྒྱུན་ཏུ་ཞུགས་པ་དང་ཆ་
མཐུན་ཞིང་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་རོ།།
ཉེར་ལྔ་བྱས་ན་ལན་གཅིག་ཕྱིར་འོང་བ་དང་ཆ་མཐུན་ཞིང་བསྐལ་བ་
བརྒྱད་ཁྲིའི་སྡིག་པ་དག་པར་འགྱུར་རོ།།
ལན་ལྔ་བཅུ་བྱས་ན་ཕྱིར་མི་འོང་བ་དང་ཆ་མཐུན་ཞིང་བསྐལ་བ་ཁྲི་
ཕྲག་བརྒྱད་ཀྱི་སྡིག་པ་དག་པར་འགྱུར་རོ།།
སྨྱུང་གནས་ཚར་བརྒྱ་རྩ་བརྒྱད་བྱས་ན་དགྲ་བཅོམ་པ་དང་མཚུངས་
ཤིང་བསྐལ་བ་བྱེ་བ་ཕྲག་བརྒྱའི་སྡིག་པ་དང་སྒྲིབ་པ་ཐམས་ཅད་དག་པར་
འགྱུར་རོ།།
ངེས་པར་འཇིག་རྟེན་གྱི་ཁམས་བདེ་བ་ཅན་དུ་སངས་རྒྱས་ཚེ་དཔག་
མེད་ཀྱི་ཞབས་དྲུང་དུ་སྐྱེ་བར་འགྱུར་རོ།། ཞེས་དང་། ཡང་འཕགས་པ་ནས་
སྨྱུང་གནས་ཚར་བརྒྱད་བྱས་ཤིང་། འཕགས་པའི་མཚན་བརྒྱ་རྩ་རེ་བརྗོད་
དེ་ཕྱག་འཚལ་ན་ངེས་པར་བདེ་བ་ཅན་གྱི་འཇིག་རྟེན་དུ་ཕྱིར་མི་ལྡོག་པའི་
75



= བཉྩི @ g =
ས་ཐོབ་ཅིང་། མཐར་བྱང་ཆུབ་ཏུ་འཚང་རྒྱ་བར་འགྱུར་ལ། ལན་གཅིག་
གིས་ཀྱང་ངེས་པར་ངན་འགྲོའི་སྒོ་གཅོད་པར་འགྱུར། ཆོས་འདི་སངས་
རྒྱས་དང་བྱང་སེམས་རྣམས་ཀྱི་སྒྲུབ་ཐབས་ཡིན་པས་ཀུན་གྱིས་འདི་ལ་
བསླབ་པར་བྱའོ།། ཞེས་ཀྱང་གདམས་པར་མཛད་དོ། །
རྒྱུད་ལས། སྐྱེ་བ་དམན་པ་བུད་མེད་རྣམས་ཀྱིས་སྨྱུང་བར་གནས་པ་
ལན་གཅིག་བྱས་ན། ཤི་འཕོས་ནས་བྱང་ཆུབ་སེམས་དཔའམ་སྐྱེས་པའི་
ལུས་ཅན་ཐོབ་ནས་འཁོར་བ་ལས་རྒྱབ་ཀྱིས་ཕྱོགས་པར་འགྱུར་བ་དང་།
ཞེས་དང་། གཞན་ཡང་སྨྱུང་བར་གནས་པས་སྒོ་གསུམ་གྱི་སྡིག་སྒྲིབ་
དག་སྟེ། ལུས་སྨྱུང་བར་གནས་པས་སྲོག་བཅོད་པ། མ་བྱིན་ལེན་པ། མི་
ཚངས་སྤྱོད་པ་སོགས་ལུས་ཀྱི་སྒོ་ནས་བསགས་པའི་སྡིག་སྒྲིབ་དག་གོ།
ངག་སྨྱུང་བར་གནས་པས་རྫུན། ཕྲ་མ། ཚིག་རྩུབ། ངག་འཁྱལ་
སོགས་ངག་གི་སྒོ་ནས་བསགས་པའི་སྡིག་སྒྲིབ་དག་པར་འགྱུར་བའོ།།
ཡིད་སྨྱུང་བར་གནས་པས་བརྣབས་སེམས། གནོད་སེམས། ལོག་ལྟ་
སོགས་ཡིད་ཀྱི་སྒོ་ནས་བསགས་པའི་སྡིག་སྒྲིབ་དག་པར་འགྱུར་རོ།།
ཡང་དེ་བཞིན་དུ་སྒོ་གསུམ་སྨྱུང་བར་གནས་པས་ངན་སོང་གསུམ་དུ་
སྐྱེ་བར་མི་འགྱུར་ཏེ། ལུས་སྨྱུང་བར་གནས་པ་ཟས་མི་ཟ་བ་སོགས་དཀའ་
ཐུབ་ལ་གནས་པས་ཡི་དྭགས་སུ་མི་སྐྱེ། ངག་སྨྱུང་བར་གནས་པ་ངག་སྨྲ་
76



་་
= < **# -
བཅད་བྱས་པས་དུད་འགྲོའི་སྐྱེ་གནས་སུ་སྐྱེ་བར་མི་འགྱུར། ཡིད་སྨྱུང་བར་
གནས་པ་ཡིད་ཏིང་འཛིན་ལས་མི་གཡེངས་བར་བྱས་པས་དམྱལ་བར་སྐྱེ་
བར་མི་འགྱུར་རོ།།
ཡང་ལུས་སྨྱུང་བར་གནས་པས་ནད་གདོན་ཞི། ངག་སྨྱུང་བར་གནས་
པས་ནུས་པ་ཆེ། ཡིད་སྨྱུང་བར་གནས་པས་ཉམས་རྟོགས་འཆར་བར་
འགྱུར་གསུངས་བ་དང་། ཡང་ལུས་སྨྱུང་བར་གནས་པས་གནས་སྐབས་
གཟུགས་བཟང་གཟི་བརྗིད་ཆེ། མཐར་ཐུག་མཚན་དཔེས་བརྒྱན་པའི་སྐུ་
ཐོབ། ངག་སྨྱུང་བར་གནས་པས་གནས་སྐབས་སུ་ཁ་ན་མ་ཐོ་བ་དང་ངག་
འཁྱལ་མི་འབྱུང་ཞིང་སྨྲ་ལྕེ་བདེ་ཞིང་བརྗོད་པ་ཡིད་འོང་རྣམ་དག་དུ་འགྱུར།
མཐར་ཐུག་གསུང་དབྱངས་ཡན་ལག་དྲུག་ཅུ་ཐོབ། ཡིད་སྨྱུང་བར་གནས་
པས་གནས་སྐབས་སུ་བློ་རྣོ་ཞིང་ཆོས་ཀྱི་དོན་གོ་སེམས་གསལ་བར་
འགྱུར། མཐར་ཐུག་ཡེ་ཤེས་ལྔ་ཐོབ་པར་འགྱུར་རོ།།ཞེས་གསུངས་པ་དང་།
ཡང་གཞུང་གཞན་དུ་ལུས་སྨྱུང་བར་གནས་པའི་ཚེ་ལུས་ལ་ཚ་གྲང་དང་
ནད་ཀྱི་སྡུག་བསྔལ་བྱུང་ན་དམྱལ་བར་སྐྱེ་བའི་ལས་བྱང་། བཀྲེས་སྐོམ་
ངལ་དུབ་ཀྱིས་ཐང་ཆད་ན་ཡི་དྭགས་ཀྱི་སྐྱེ་སྒོ་ཆོད། གཉིད་རྨུགས་བྱིང་
འཐིབས་སོགས་བྱུང་ཚེ་དེ་དག་ལས་ལྡོག་པར་བྱས་པས་བྱོལ་སོང་དུ་མི་
སྐྱེ་བ་སོགས་རྒྱ་ཆེར་གསུངས་སོ།།



༢. གདན་གཅིག་མའི་ཕན་ཡོན་བཤད་པ།
གདན་གཅིག་མའི་ཕན་ཡོན་བཤད་པ་ནི། མཛོད་ལས། ཚུལ་ཁྲིམས་
གྱིས་ནི་བདེ་འགྲོར་འགྲོ། ཞེས་གསུངས་པ་ལྟར། དེ་ལ་སྔོན་ཤན་པ་ཞིག་
གིས་གདན་གཅིག་མ་ལན་ལྔ་བཅུར་བསྲུངས་བར་བྱས་པས་མི་དཔོན་
ཆོས་ལྡན་དུ་སྐྱེས་པ་དང་། མི་དྲུག་བསད་པའི་བུད་མེད་ཞིག་གིས་གདན་
གཅིག་མ་ལན་སོ་དྲུག་བསྲུངས་བས་དེའི་འབྲས་བུ་ཆོས་ལྡན་གྱི་མི་ལུས་
ཐོབ་པ་དང་། ཡང་བུད་མེད་གཅིག་གིས་གདན་གཅིག་ཉེར་ལྔ་བསྲུངས་
བས་དེའི་འབྲས་བུ་དགེ་བཤེས་ཚད་ལྡན་ཞིག་ཏུ་སྐྱེས་པ་སོགས་ཡོད་
པར་གསུངས་པ་དང་། ཡང་སྔོན་དུས་མ་ཇོ་སྐྱིད་ཅེས་བྱ་བས་སྨྱུང་གནས་
གདན་གཅིག་མང་དུ་བྱས་པས། མོ་ཤི་བའི་དུས་སུ་ཕུང་པོ་དུར་ཁྲོད་དུ་
བསྐྱལ་བ་བྱ་རོག་གིས་རུས་པའི་དུམ་བུར་ཁྱེར་བ་རིང་བསྲེལ་དུ་སོང་
བའི་ལོ་རྒྱུས་སོགས་ཡོད་དོ།། །
གཞན་ཡང་ཕ་མ་གཉིས་མཉམ་དུ་ཤི་བའི་མི་ཞིག་རྒྱུ་ནོར་ཅི་ཡང་
མེད་པས་བླ་མ་གདན་འདྲེན་པ་དང་། ཡར་མཆོད་མར་སྦྱིན་སོགས་ཀྱི་
ཆོས་བྱེད་མ་ནུས་པས་སེམས་སྡུག་བསྔལ་གྱིས་མནར་བ་རྒྱལ་སྲས་
ཐོགས་མེད་ནས་དགོངས་ཏེ་ཁྱོད་ཀྱིས་ཕ་མའི་དྲིན་ལན་འཇལ་འདོད་ན་



གདན་གཅིག་མ་སྲུངས་གསུངས། དེ་བཞིན་མི་དེས་གདན་གཅིག་སོ་ལྔ་
བྱས་པས་ཕ་མར་ཐར་བ་ཐོབ། ཁོ་རང་ཡང་དགྲ་བཅོམ་པའི་གོ་འཕང་ཐོབ་
ཡང་རྒྱལ་སྲས་པའི་སློབ་མ་ཞིག་གིས་རྐུན་མ་ཞིག་བསད། བླ་མས་
གདན་གཅིག་སྲུང་དུ་བགོས་པས་བཞི་བཅུ་བསྲུངས་བས་སྡིག་སྒྲིབ་དག་
ནས་མཉམ་དུ་སངས་རྒྱས། ཡང་རྒྱ་ནག་པ་བླ་མའི་མིང་ཡོད་པ་ཡོན་ཏན་
ཅི་ཡང་མེད་པ་ཤི་གསོན་མང་པོའི་དཀོར་ཟ་མཁན་ཞིག་ཀརྨ་པ་མཇལ་
དུ་སོང་། ཀརྨ་པས་ཞལ་ནས་ཁྱོད་མ་འོང་པ་ན་འོ་བརྒྱལ་འཁུར་དགོས་
སྣང་བས། ངའི་ཁ་ལ་ཉོན་དང་ཐར་བ་ཐོབ་ཡོང་ཞེས་གསུངས་ནས་གདན་
གཅིག་མ་བརྒྱ་བྱེད་དུ་བཅུག དེས་དང་ལེན་བྱས་ནས་གདན་གཅིག་མ་
ཉིས་བརྒྱ་བྱས་ཚེ་ཤི་གསོན་མེད་པར་འདྲེན་ནུས་ཅན་ཞིག་ཏུ་གྱུར་ཏོ།།
ཇི་སྐད་དུ།
ཆོས་རྣམས་ཐམས་ཅད་རྐྱེན་ཡིན་ཏེ།།
འདུན་པའི་རྩེ་ལ་རབ་ཏུ་གནས།།
ཞེས་པ་ལྟར་བསམ་པ་སེམས་བསྐྱེད་སོགས་ཀྱི་ཁྱད་པར་གྱིས་
གནས་སྐབས་ལྷ་མིའི་གོ་འཕང་དང་མཐར་ཐུག་བྱང་ཆུབ་སོགས་ཐེག་པ་
ལྔའི་འབྲས་བུ་རེག་པའི་རྒྱུར་འགྱུར་པ་དང་། ཟས་གཅིག་པ་ལན་གཅིག་



བྱས་པས་ཀྱང་ཚེ་རབས་ཐམས་ཅད་དུ་མུ་གེའི་བསྐལ་བ་ལས་ཐར།
བསྐལ་བ་བཞི་ཁྲིའི་བར་དུ་བཟའ་བཏུང་ལོངས་སྤྱོད་ཕུན་སུམ་ཚོགས། ལྷ་
དང་མི་མ་ཡིན་གྱིས་སྐྱོབ་ཅིང་བྱ་བ་འགྲུབ། སྐྱོན་ཐམས་ཅད་དང་བྲལ། ཚེ་
དཔལ་བསོད་ནམས་སྙན་གྲགས་འཕེལ། མཐར་ཐུག་མི་གནས་པའི་མྱང་
འདས་ལ་རེག་པ་སོགས་ཡོད་པར་གསུངས་པ་དང་།
ཀུན་མཁྱེན་དབྱིག་གཉེན་ནས། །
གང་ཞིག་དད་པའི་སེམས་ཀྱིས་སུ།།
ལོ་བརྒྱར་སྦྱིན་པ་བྱིན་པ་བས།།
གང་གིས་ཉིན་གཅིག་ཚུལ་ཁྲིམས་དག ། །
སྲུང་བའི་བསོད་ནམས་ཁྱད་པར་འཕགས།།
ཞེས་གསུངས་སོ།།
༣. ཡན་ལག་བརྒྱད་བསྲུང་གི་ཕན་ཡོན་ཕྱེ་སྟེ་བཤད་པ།
ཡན་ལག་བརྒྱད་བསྲུང་བའི་ཕན་ཡོན་སོ་སོར་བཤད་པ་ལ། གནས་
སྐབས་དང་མཐར་ཐུག་གཉིས།
དང་པོ་གོང་དུ་ཐུན་མོང་གི་ཕན་ཡོན་སྐབས་སུ་བཤད་པ་དང་གཅིག་
ཡིན་པས་དེ་ལས་ཤེས་པར་བྱ།
= ཙg?g <3
=
=
80



གཉིས་པ་མཐར་ཐུག་གི་ཕན་ཡོན་ནི། ཀུན་ཏུ་རྒྱུ་སེན་རིང་གི་ཞུས་
པའི་མདོ་ལས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། ཀྱེ་བཅོམ་
ལྡན་འདས་ཀྱིས་སྔོན་ལས་ཅི་ཞིག་བསགས་ནས་བཅོམ་ལྡན་འདས་ཀྱི་སྐུ་
རྡོ་རྗེའི་ལུས་དང་ལྡན་པར་འགྱུར། ཞེས་སོགས་དྲི་བ་ཞུས་པ་ན། བཅོམ་
ལྡན་འདས་ཀྱིས་བཀའ་བསྩལ་བ། བྲམ་ཟེ་ཆེན་པོ་སྐུ་རྡོ་རྗེ་ལྟ་བུར་གྱུར་
བ་འདི་ནི། ཚེ་རབས་སྔ་མའི་སྐྱེ་བར་སྲོག་བཅད་པ་སྤངས་པ་ལས་དེའི་
འབྲས་བུ་ཡིན་ནོ།།
ཕྱག་གསེར་གྱི་འཁོར་ལོ་རྩིབ་སྟོང་དང་ལྡན་པས་བརྒྱན་ཅིང་སོར་
མོ་རིང་ལ་དྲ་བས་འབྲེལ་བར་གྱུར་བ་ནི། ཚེ་རབས་སྔ་མའི་སྐྱེ་བར་མ་བྱིན་
ལེན་སྤངས་པ་དེའི་ཕན་ཡོན་ཡིན་ནོ།།
དབང་པོ་ཡོངས་སུ་ཚངས་ཤིང་ལུས་རྒྱས་པར་གྱུར་པ་ནི། ཚེ་
རབས་སྔ་མའི་སྐྱེ་བར་ལོག་གཡེམ་སྤངས་པས་དེའི་འབྲས་བུ་ཡིན་ནོ།། །
ལྗགས་ཀྱིས་ཞལ་གྱི་དཀྱིལ་འཁོར་ཁེབས་ཤིང་གསུང་ཚངས་པའི་
དབྱངས་ལྟར་སྙན་པར་གྱུར་པ་ནི། ཚེ་རབས་སྔ་མའི་སྐྱེ་བར་རྫུན་སྨྲ་བ་
སྤངས་པ་དེའི་འབྲས་བུ་ཡིན་ནོ།།
དབང་པོ་ཡོངས་སུ་གསལ་ཞིང་བལྟ་བས་ཆོག་མི་ཤེས་པར་གྱུར་བ་
ནི། ཚེ་རབས་སྔ་མར་འབྲས་ཆང་དང་བཙོས་པའི་ཆང་དང་མྱོས་པར་གྱུར་



བ་བག་མེད་པ་སྤངས་པ་ལས་དེའི་འབྲས་བུ་ཡིན་ནོ།།
ཚེམས་བཞི་བཅུ་ཚང་ཞིང་མཉམ་ལ་དཀར་ཞིང་ཞལ་ཟས་རོ་བྲོ་བའི་
མཆོག་དང་ལྡན་པ་ཐོབ་པར་གྱུར་བ་ནི། ཚེ་རབས་སྔ་མའི་སྐྱེ་བར་དུས་
མིན་གྱི་ཁ་ཟས་སྤངས་པས་དེའི་འབྲས་བུ་ཡིན་ནོ།།
སྐུ་ལ་ཚུལ་ཁྲིམས་ཀྱི་དྲི་ཞིམ་པོའི་སྤོས་ཀྱིས་ཡོངས་སུ་ཁྱབ་པར་
གྱུར་བ་ནི། ཚེ་རབས་སྔ་མའི་སྐྱེ་བར་ཕྲེང་བ་དང་། བྱུག་པ་དང་ཁ་དོག་
འཆང་བ་རྣམས་སྤངས་པའི་འབྲས་བུ་ཡིན་ནོ།།
སྐུ་མཚན་བཟང་པོ་ཐམས་ཅད་ཀྱིས་བརྒྱན་པར་གྱུར་པ་ནི། ཚེ་
རབས་སྔ་མའི་སྐྱེ་བར་གླུ་དང་གར་རྒྱན་རྣམས་སྤངས་པ་ལ་དེའི་འབྲས་བུ་
ཡིན་ནོ།།
ཆོས་ཀྱི་སྟན་གསུམ་ལ་ཡོངས་སུ་ལོངས་སྤྱོད་པར་གྱུར་བ་ནི། ཚེ་
རབས་སྔ་མའི་སྐྱེ་བར་ཁྲི་སྟན་ཆེ་མཐོ་སྤངས་པས་དེའི་འབྲས་བུ་ཡིན་ནོ།།
དབུ་ལ་གཙུག་ཏོར་བལྟར་མི་མངོན་ཞིང་འཕགས་པར་གྱུར་པ་ནི།
ཚེ་རབས་སྔ་མའི་སྐྱེ་བར་ཆོས་དང་དགེ་འདུན། བླ་མ་སློབ་དཔོན་མཁན་པོ་
སོགས་ཡོན་གནས་རྣམས་ལ་ཡན་ལག་ལྔ་ས་ལ་གཏུགས་ཏེ་ཕྱག་འཚལ་
ནས་མཆོད་པ་ཕུལ་བ་སོགས་དེའི་འབྲས་བུ་ཡིན་ནོ།།
ཞེས་སོགས་མདོ་ལས་གསུངས་པས་ཅུང་ཟད་ཙམ་བཀོད་པའོ།།



= e
@g Zི
=
༤. སྨྱུང་བར་གནས་པ་ལ་ཞབས་ཕྱི་དང་ཟས་སོགས་
ཕུལ་བའི་ཕན་ཡོན་ནི། །
སྨྱུང་བར་གནས་པ་ལ་འཚོ་བ་སོགས་ཕུལ་བའི་ཕནཡོན་ནི། སྨྱུང་
བར་གནས་པ་ལ་གཡོག་བྱས་པའམ་རྒྱུ་ཚེགས་བསམ་པ་གང་གིས་
འབྲེལ་ན་བསོད་ནམས་སམ་ཕན་ཡོན་ཕུན་ཚོགས་འབྱུང་སྟེ། དགེ་སློང་མ་
དཔལ་མོའི་ལུགས་ཀྱི་ཐུགས་རྗེ་ཆེན་པོ་ཞལ་བཅུ་གཅིག་པའི་སྒྲུབ་ཐབས་
ལས། སྨྱུང་བར་གནས་པའི་ནངས་པར་སྔ་དྲོ་དེ་དག་ལ་བཤོས་དྲངས་
ན། ས་བརྒྱད་པ་ལ་གནས་པའི་བྱང་ཆུབ་སེམས་དཔའ་ལ་དྲངས་པ་དང་
བསོད་ནམས་མཉམ་པ་དང་། གསོ་སྦྱོང་བླངས་པ་ཙམ་ལ་དྲངས་ན་དགྲ་
བཅོམ་པ་ལ་དྲངས་པ་དང་བསོད་ནམས་མཉམ་པས་སྦྱིན་པའི་བདག་པོ་
དེ་དག་ངན་སོང་གསུམ་དུ་མི་སྐྱེ་ཞིང་། བྱང་ཆུབ་ཀྱི་སེམས་དང་ལྡན་པར་
འགྱུར་བ་དང་སྐྱེ་བ་ཐམས་ཅད་དུ་མི་ཟད་པའི་གཏེར་དང་འཕྲད་ཅིང་སྦྱིན་
པའི་ཕ་རོལ་དུ་ཕྱིན་པ་ཡོངས་སུ་རྫོགས་པར་འགྱུར་བར་གསུངས་སོ།།
བྱང་སེམས་ཟླ་རྒྱལ་ནས། སྨྱུང་གནས་སྔོན་འགྲོ་གདན་གཅིག་གི་
ཉིན་མི་གཅིག་ལ་འཚོ་བ་དྲངས་ན་ས་བརྒྱད་པའི་བྱང་སེམས་ལ་འཚོ་བ་
དྲངས་པ་དང་བསོད་ནམས་མཉམ་ཞིང་། སྨྱུང་གནས་ཚར་བའི་ཕྱིར་ནངས་
83



མི་གཅིག་ལ་འཚོ་བ་དྲངས་ཀྱང་རང་སངས་རྒྱས་ལྔ་བརྒྱ་ལ་དྲངས་པ་དང་
འདྲ། གསོ་སྦྱོང་བླངས་པ་ཙམ་ལ་དྲངས་ན་དགྲ་བཅོམ་པ་ལ་དྲངས་པའི་
ཕན་ཡོན་ཐོབ་པ་དང་། སྦྱིན་བདག་དེ་དག་ངན་སོང་གསུམ་དང་། ནད་
མཚོན་མུ་གེའི་བསྐལ་བར་མི་སྐྱེ་ཞིང་། ཚེ་རབས་ཐམས་ཅད་དུ་བདེ་སྐྱིད་
ཕུན་སུམ་ཚོགས། བྱང་ཆུབ་ཀྱི་སེམས་རྒྱུད་ལ་འཁྲུངས་པ་སོགས་མང་དུ་
གསུངས་སོ།།
དེ་དག་གི་ཕྱིར་ན་འགྲོ་བ་མི་ཞེས་སེམས་ཅན་སྲོག་ལྡན་གཞན་ལས་
ཁྱད་དུ་འཕགས་པའི་བློ་རིག་གསལ་ལ་བྱ་བ་གང་སྒྲུབ་ལ་ནུས་པ་ཆེ་བའི་
སྐྱེ་བ་རྙེད་པ་འདི་དོན་ལྡན་བྱ་བའི་ཕྱིར་ལེ་ལོ་དང་ཕྱི་བཤོལ་སོགས་ཀྱི་
དབང་དུ་མི་བཏང་བར། རབ་རང་ཉིད་སྨྱུང་བར་གནས་པ་དང་། འབྲིང་སྨྱུང་
བར་གནས་པའི་གང་ཟག་ལ་བཀུར་སྟི་མཆོད་འབུལ། ཐ་ན་ཡང་རང་གིས་
རྗེས་སུ་ཡི་རང་བྱས་ཏེ་གཞན་དེ་དག་གི་གནས་ལ་སྐུལ་མ་སོགས་བྱས་
ནས་ནམ་ཞིག་འཆི་བ་ཐོག་ཏུ་བབས་ཚེ་མི་འགྱོད་པ་ཞིག་མ་འཆུག་ཞུས་
ན་དོན་ལྡན་དུ་འགྱུར་བར་སྨོན་ནོ།།
84



ཚg/
གསུམ། གཟུངས་སྔགས་ཀྱི་ཕན་ཡོན་བཤད་པ།
ཞར་བྱུང་གཟུངས་སྔགས་ཀྱི་ཕན་ཡོན་ནི། གཟུངས་དང་ཡིག་དྲུག་
གི་ཕན་ཡོན་གཉིས་ལས།
༡. སྐབས་སུ་བབ་པའི་གཟུངས་ངོས་འཛིན་ཞིང་དེའི་ཕན་ཡོན་
བཤད་བ་གཉིས་ལས། དང་བོ། གཟུངས་ནི། ན་མོ་རཏྣ་ཏྲ་ཡ་ཡཱ། ན་
མཨཱརྱ་ཛྙཱ་ན་སཱ་ག་ར། བེ་རོ་ཙ་ན། བྱུ་ཧ་རཱ་ཛཱ་ཡ། ཏ་ཐཱ་ག་ཏཱ་ཡ།ཨརྟ་ཏེ
སམྱཀཾ་བུདྡྷ་ཡ། ན་མསརྦ་ཏ་ཐཱ་ག་ཏེ་བྷྱཨརྦ་ཏེསཿ སམྱཀཾ་བུདྡྷེ་བྷྱ༔ ན་མ༔
ཨཱརྱ་ཨ་ཝ་ལོ་ཀི་ཏེ་ཤྭ་ར་ཡ། བོ་དྷི་སཏྭཱ་ཡ། མ་ཧཱ་སཏྭ་ཡ། མ་ཧཱ་ཀཱ་རུ་ཎི་
ཀཱ་ཡ། ཏདྱ་ཐཱ ཨོཾ་དྷ་ར་དྷ་ར། དྷི་རི་དྷི་རི། དྷུ་རུ་དྷུ་རུ། ཨིཊྚེ་ཝིཊྚེ། ཙ་ལེ་
ཙ་ལེ། པྲ་ཙ་ལེ་པྲ་ཙ་ལེ། ཀུ་སུ་མེ་ཀུ་སུ་མ་ཝ་རེ། ཨི་ལི་མི་ལི། ཙི་ཏི་ཛྭ་ལ་
མཱ་པ་ནཱ་ཡ་སྭཱ་ཧཱ། ཞེས་སོ།།
གཟུངས་དོན་ནི། ན་མོ་རཏྣ་ཏྲ་ཡ་ཡ། དཀོན་མཆོག་རིན་ཆེན་གསུམ་
ལ་ཕྱག་འཚལ་ལོ། ན་མོ་ཨཱརྱ་ཙཱ་ན་སཱ་ག་ར། ཕྱག་འཚལ་ལོ་འཕགས་པ་
ཡེ་ཤེས་རྒྱ་མཚོ་ལ། བེ་རོ་ཙ་ན། ལུས་ཅན་རྣམ་པར་སྣང་མཛད། བྱུ་ཧ་ར་
85



= ཉྩ་ཨWe =
ཛཱ་ཡ། བཀོད་པའི་རྒྱལ་པོ། ཏ་ཐཱ་ག་ཏཱཡ། དེ་བཞིན་གཤེགས་པ། ཨདྷ་ཏེ།
དགྲ་བཅོམ་པ། སམྱཀཾ་བུདྡྷེ་ཡ། ཡང་དག་པར་རྫོགས་པའི་སངས་རྒྱས་
རྣམས་ལ། ན་མ། ཕྱག་འཚལ་ལོ། སརྦ་ཏ་ཐ་ག་ཏཱ་ཤྩ། ཐམས་ཅད་དེ་བཞིན་
གཤེགས་པ་རྣམས་ལ། ཨདྷ་ཏེ་བྱ། དགྲ་བཅོམ་པ་རྣམས་ལ། སམྱཀཾ་བུདྡྷེ་
བྱ། ཡང་དག་པར་རྫོགས་པའི་སངས་རྒྱས་རྣམས་ལ། ན་མ། ཨཱརྱ་ཨ་ཝ་
ལོ་ཀི་ཏེ་ཤྭ་ར་ཡ། འཕགས་པ་སྤྱན་རས་གཟིགས་དབང་ཕྱུག་ལ། བོ་དྷི་ས་
ཏཱ་ཡ། བྱང་ཆུབ་སེམས་དཔའ། མ་ཧཱ་ས་ཏྭ་ཡ། སེམས་དཔའ་ཆེན་པོ། མ་
ཧཱ་ཀཱ་རུ་ཎི་ཀཱ་ཡ། ཐུགས་རྗེ་ཆེན་པོ་དང་ལྡན་པ། ཏཏྱ་ཐཱ། འདི་ལྟ་སྟེ། མོ་
དྷ་ར་དྷ་ར། གཟུངས་གཟུངས། དྷི་རི་དྷི་རི། འཛིན་པ་འཛིན་པ། དྷུ་རུ་དྷུ་
རུ། ཟུངས་ཤིག་ཟུང་ཤིག ཨིཏྟ་དབང་། ཝིག ཞུ་བ། ཙ་ལེ་ཙ་ལེ། བསྐྱོད་
ཅིག་བསྐྱོད་ཅིག བྲ་ཙེ་ལེ་པྲ་ཙ་ལེ། རབ་ཏུ་བསྐྱོད་པ་རབ་ཏུ་བསྐྱོད་པ། ཀུ་
སུ་མེ། མེ་ཏོག་འཛིན་པ། ཀུ་སུ་མ་ཝ་རེ། མེ་ཏོག་གི་མཆོད་འཛིན་པ། ཨི་
ལི། ཐབས་ཤེས། མི་ལི། བླ་མ་མཆོག ཙི་ཏི་ཛྭ་ལ། སེམས་ཀྱི་འབར་བ།
མ་བ་ནཱ་ཡེ་སྭཱ་ཧཱ། གཞི་ཚུགས་ཤིག ཞེས་པའོ།།
གཉིས་བ་བན་ཡོན་ནི། འཕགས་པ་སྤྱན་རས་གཟིགས་ཀྱི་གཟུངས་
སྔགས་བཟླས་པའི་ཕན་ཡོན་ནི། རྒྱུད་པད་མ་དྲ་བ་ལས།
རིག་སྔགས་སྙིང་པོ་གདོང་བཅུ་གཅིག །
86



མཐུ་ཆེན་ཐོགས་པ་མེད་པ་སྟེ།།
འགྲོ་ལ་སྨན་ཅིང་བདེ་བ་དང་།།
ནད་ཀུན་སེལ་ཞིང་སྡིག་ཀུན་སྦྱོང་།།
རྨི་ལམ་མཚན་མ་ངན་ཀུན་སེལ།།
དུས་མིན་འཆི་དང་ངན་སེམས་བཟློག་
རྩོད་འཁྲུགས་བདུད་དང་གདོན་བགེགས་ཞི།།
འཇིག་རྟེན་སྨོན་པ་ཀུན་འགྲུབ་ཅིང་།།
བདུད་དང་བར་ཆད་མཚོན་ཆའི་ནད།།
བཙོན་རར་བཅུག་དང་མཚོན་ཆས་བཙེས།།
ཆུ་དང་མེ་དང་རླུང་ས་གཡོས།།
དུག་དང་བྱད་སྟེམས་རོ་ལངས་དང་།།
ཆོམ་རྐུན་མི་མ་ཡིན་པའི་གནོད།།
རིགས་སྔགས་འདི་ཡིས་བསྲུངས་པ་དང་།།
ཞེས་སོགས་དང་། །
གང་གིས་སངས་རྒྱས་ཕྱག་འཚལ་མཆོད།།
སྐྱབས་སུ་འགྲོ་ཞིང་སྡིག་པ་བཤགས།།
མངོནཔར་དགའ་ཞིང་གསང་སྔགས་འདི།།
87



ཉི་ཤུ་རྩ་གཅིག་བརྗོད་པ་ལ།།
ཕྱོགས་བཅུའི་སངས་རྒྱས་མ་ལུས་པ།།
མཚུངས་པར་ཡི་རང་ལེགས་སོ་སྦྱིན།།
རྩ་བ་བཞི་དང་མཚམས་མེད་ལྔ།།
མ་ལུས་སྡིག་ཀུན་བྱང་བར་འགྱུར།།
ཞེས་དང་། ཞལ་བཅུ་གཅིག་པའི་གཟུངས་ལས། བཅོམ་ལྡན་འདས་
སྙིང་པོ་ཞལ་བཅུ་གཅིག་པ་ཞེས་བྱ་བ་འདི་ནི། སངས་རྒྱས་བྱེ་བ་ཕྲག་བཅུ་
གཅིག་གིས་གསུངས་པ་ལགས་ཏེ། དེ་སེམས་ཅན་ཐམས་ཅད་ལ་སྨན་པ་
དང་། ནད་ཐམས་ཅད་རབ་ཏུ་ཞི་བར་བགྱིད་པ་དང་། སྡིག་པ་དང་བཀྲ་མི་
ཤིས་པ་དང་རྨི་ལམ་ངན་པ་ཐམས་ཅད་བཟློག་པར་བགྱིད་པ་དང་། དུས་
མ་ཡིན་པའི་འཆི་བ་ཐམས་ཅད་བཟློག་པར་བགྱིད་པ་དང་། མ་ཞུགས་པ་
རྣམས་དད་པ་དང་། བགེགས་དང་ལོག་འདྲེན་ཐམས་ཅད་ཞི་བར་བགྱི་པའི་
སླད་དུ་བཤད་པར་བགྱིའོ།། ཞེས་དང་།
ཡང་ནངས་པར་ལངས་ནས་བརྒྱ་རྩ་བརྒྱད་འདོན་ན་ཚེ་འདི་ལ་
ཡོན་ཏན་བཅུ་ཡོངས་སུ་འཛིན་པར་འགྱུར་ཏེ། བཅུ་གང་ཞེ་ན། བྲོ་ནད་
མ་མཆིས་པར་འགྱུར་བ་དང་། སངས་རྒྱས་ཐམས་ཅད་ཀྱིས་ཡོངས་སུ་
བཟུང་བ་དང་། ནོར་དང་འབྲུ་རྣམས་འབད་མེད་དུ་རྙེད་པ་དང་། དགྲ་
E-
88



ཐམས་ཅད་ཐུལ་བ་དང༌། རྒྱལ་པོ་རྣམས་བྱམས་པ་དང༌། དུག་དང་།
དབྱིག་དང་། རིམས་ཀྱིས་མི་ཚུགས་པ་དང་། མེ་དང་། ཆུ་དང་། དུས་མ་
ཡིན་པར་འཆི་བའི་དུས་བྱེད་པར་མི་འགྱུར་བ་ལགས་སོ།།
གཞན་ཡང་ཡོན་ཏན་བཞི་ཡོངས་སུ་འཛིན་པར་འགྱུར་ཏེ། འཆི་བའི་
ཚེ་དེ་བཞིན་གཤེགས་པ་མཐོང་བར་འགྱུར་བ་དང་། ངན་སོང་དུ་མི་སྐྱེ་བ་
དང་། ཡ་ང་བ་མ་སྤངས་པར་འཆི་བའི་དུས་མི་བྱེད་པ་དང་། འདི་ནས་ཤི་
འཕོས་ནས་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་ལགས་སོ།།
ཞེས་སྤྱན་རས་གཟིགས་ཀྱིས་གསུངས་སོ།།
ཡང་ལན་གཅིག་བརྗོད་པས་རྩ་བའི་ལྟུང་བ་བཞི་པོ་དག་ཀྱང་བྱང་
བར་འགྱུར་རོ།།
མཚམས་མ་མཆིས་པ་ལྔ་པོ་དག་ཀྱང་བྱང་བར་འགྱུར་ན་ཇི་སྐད་
བཤད་པ་བཞིན་ཏུ་ནན་ཏན་བགྱིད་པ་ལྟ་ཅི་སྨོས་པར་འགྱུར་བ་ལགས་ན།
བཟླས་བརྗོད་བགྱིད་པ་དང་སྒྲུབ་པ་ལྟ་སྨོས་ཀྱང་ཅི་འཚལ་ཏེ་བསམ་པ་
ཐམས་ཅད་ཡིད་བཞིན་ཏུ་རྫོགས་པར་བགྱིའོ།། ཞེས་སོགས་གསུངས་པ་
དང་།
།
ཡང་པད་མ་དྲ་བའི་རྒྱུད་ལས།
རྩ་བའི་སྙིང་པོ་སྟོང་བརྗོད་པ།།
89



= ཙྩg2
དངོས་གྲུབ་ཅི་དང་ཅི་འདོད་འགྲུབ།།
ཅེས་དང་། རྒྱུད་པད་མ་ཅོད་པཎ་ལས།
སྔགས་འདི་འདོན་པར་བགྱི་བའི་རིགས་ཀྱི་བུའམ། རིགས་ཀྱི་བུ་
མོས་ལན་གཅིག་བརྗོད་དམ་དྲན་ཞིང་ཡིད་ལ་བྱས་སམ་ལུས་ལ་བཅང་ན་
མཚམས་མེད་པ་ལྔ་དང་། དེ་དང་ཉེ་བའི་སྡིག་པའི་ལས་བྱང་ཞིང་སེམས་
ཅན་དམྱལ་བ་དང་ཡི་དྭགས་དུད་འགྲོའི་སྐྱེ་གནས་སུ་མི་སྐྱེ་ཞིང་མི་ཁོམ་
པ་བརྒྱད་དུ་སྡུག་བསྔལ་དང་བཅས་པར་མི་འགྱུར། གཅན་གཟན་དང་།
སྲིན་པོ་དང་། མི་མ་ཡིན་པ་དང་། ནད་དང་འཇིགས་པ་ཐམས་ཅད་ལས་
གྲོལ་བར་འགྱུར་རོ།། ཞེས་སོགས་གསུངས་པ་དང་། །
ཞལ་བཅུ་གཅིག་པའི་རྒྱུད་ལས། གཟུངས་འདི་ལན་གཅིག་བཟླས་
ནས་རྣ་བར་བཏབ་ན་ངེས་པར་བདེ་བ་ཅན་དུ་སྐྱེ་བ་དང་། དུད་འགྲོ་སོགས་
འཆི་བའི་ཚེ་གཟུངས་འདི་རྣ་བར་བཏབ་ན། མིའི་འཇིག་རྟེན་དུ་སྐྱེས་པའི་
ལུས་བླངས་ནས་བྱང་ཆུབ་སེམས་ཀྱི་བག་ཆགས་འཇོག་པར་གསུངས་པ་
དང་། གཞན་ཡང་ཕྱག་སྟོང་སྤྱན་སྟོང་ཐུགས་རྗེ་ཐོགས་པ་མི་མངའ་བའི་
གཟུངས་ལས། བཅོམ་ལྡན་སེམས་ཅན་གང་ལ་ལ་ཞིག་ཐུགས་རྗེ་ཆེན་
པོའི་རིགས་སྔགས་འདི་འདོན་ཅིང་ཡོངས་སུ་འཛིན་པ་དག་གལ་ཏེ་ངན་
འགྲོ་གསུམ་པོ་དག་ཏུ་ལྟུང་བར་གྱུར་ན་བདག་ནམ་ཡང་མངོན་པར་རྫོགས་



པར་འཚང་རྒྱ་བར་མི་བགྱིའོ།། ཞེས་དང་། །
དེ་བཞིན་དུ། གལ་ཏེ་སངས་རྒྱས་ཀྱི་ཞིང་ཁམས་རྣམས་སུ་སྐྱེ་བར་
མ་གྱུར་ན། བདག་ནམ་ཡང་མངོན་པར་འཚང་རྒྱ་བར་མི་བགྱིའོ།།
གལ་ཏེ་ཏིང་འཛིན་དང་སྤོབས་པ་ཚད་མ་མཆིས་པ་རྙེད་པ་ཐོབ་
པར་མ་གྱུར་ན་བདག་ནམ་ཡང་མངོན་པར་རྫོགས་པར་འཚང་རྒྱ་བར་མི་
བགྱིའོ།།
གལ་ཏེ་ཚེ་འདི་ཉིད་ལ་སྨོན་པ་ཐམས་ཅད་ཇི་ལྟར་སྨོན་པ་བཞིན་དུ་
གྲུབ་པར་མ་གྱུར་ན་སྙིང་རྗེ་ཆེན་པོའི་སེམས་ཀྱི་གཟུངས་ཞེས་མི་བགྱི་
ལགས་ཏེ། མི་དགེ་བ་རྣམས་དང་། སེམས་རྩེ་གཅིག་ཏུ་མ་བགྱིད་པ་ནི་མ་
གཏོགས་ལགས་སོ།།
བུད་མེད་གང་ལ་ལ་ཞིག་བུད་མེད་ཀྱི་ལུས་ཀྱིས་ཡོངས་སུ་སྐྱོ་ནས་
སྐྱེས་པའི་ལུས་ཐོབ་པར་འཚལ་བ་གང་ལགས་པ་དེས་ཐུགས་རྗེ་ཆེན་པོ་
སེམས་ཀྱིས་གཟུངས་ཀྱི་ཚིགས་འདི་འདོན་ཅིང་ཡོངས་སུ་བཟུང་བས་
གལ་ཏེ་བུད་མེད་ཀྱི་དངོས་པོ་ལས་ཡོངས་སུ་འགྱུར་ཏེ། སྐྱེས་པའི་ལུས་
ཐོབ་པར་མ་གྱུར་ན་བདག་ནམ་ཡང་མངོན་པར་རྫོགས་པར་འཚང་རྒྱ་བར་
མི་བགྱིའོ།།
ཐེ་ཚོམ་ཀྱི་བསམ་པ་ཅུང་ཟད་གཅིག་བསྐྱེད་པར་གྱུར་ན་འདོན་མི་



འཚལ་བར་གང་སྨོན་པའི་འབྲས་བུ་དེ་མངོན་པར་འགྲུབ་པར་མི་འགྱུར་
ལགས་སོ།།
སེམས་ཅན་གང་ལ་ལ་ཞིག་དགེ་འདུན་གྱི་ཞལ་ཟས་དང་དཀོར་
འཕྲོག་ཅིང་ཆུད་གསོན་པ་གང་ལགས་པ་ཏེ་དག་ནི་སངས་རྒྱས་སྟོང་
འཇིག་རྟེན་དུ་བྱུང་བ་དག་ལ་འགྱོད་པས་མཐོལ་ཞིང་བཤགས་ནའང་བྱང་
ཞིང་ཚང་པར་མི་བགྱིད་མོད་ཀྱི། འོན་ཀྱང་ཐུགས་རྗེ་ཆེན་པོའི་རིགས་
སྔགས་འདི་བཏོན་པ་ཙམ་གྱིས་དེ་དག་ཡོངས་སུ་བྱང་བར་འགྱུར་བ་
ལགས་ཏེ། དཀོན་མཆོག་གསུམ་གྱི་ཞལ་ཟས་དང་། དཀོན་མཆོག་གསུམ་
གྱི་དཀོར་ནོར་འཕྲོག་ཅིང་ཆུད་གཟོན་པ་གང་ལགས་པ་དེ་དག་ནི་ཕྱོགས་
བཅུའི་སྟོན་པ་རྣམས་མངོན་སུམ་དུ་གྱུར་བའི་སྤྱན་སྔར་བཤགས་ན་གདོད་
ཡོངས་སུ་བྱང་བར་གྱུར་ལགས་ལ། ཐུགས་རྗེ་ཆེན་པོའི་གཟུངས་འདི་
འདོན་པའི་ཚེ་ཕྱོགས་བཅུའི་སྟོན་པ་རྣམས་དེར་གཤེགས་ནས་དབང་
མཛད་པར་འགྱུར་བས་ཁ་ན་མ་ཐོ་བའི་སྒྲིབ་པ་དེ་དག་ཐམས་ཅད་ཀྱང་
ཡོངས་སུ་འབྱང་བར་འགྱུར། མི་དགེ་བ་བཅུ་དང་། མཚམས་མེད་པ་ལྔ།
གང་ཟག་ལ་བསྐུར་བ་བཏབ་པ་དང་། གསོ་སྦྱོང་བཤིགས་པ་དང་། ཚུལ་
ཁྲིམས་བཤིགས་པ་དང་། མཆོད་རྟེན་བཤིགས་པ་དང་། གཙུགས་ལག་
ཁང་བཤིགས་པ་ཐམས་ཅད་དང་། དགེ་འདུན་གྱི་དཀོར་བརྐུས་པ་དང་།



ཡོངས་སུ་དག་པས་ཚངས་པར་སྤྱོད་སུན་འབྱིན་པར་བགྱིས་པ་འདི་ལྟ་བུ་
ལ་སོགས་པ་སྡིག་པའི་ལས་ལྕི་བ་ཐམས་ཅད་ཡོངས་སུ་བྱང་བར་འགྱུར་
བ་ལགས་སོ།།
རིགས་སྔགས་འདི་ལ་ཐེ་ཚོམ་འཚལ་བའི་དངོས་པོ་གཅིག་ནི་མ་
གཏོགས་ཏེ། ཐེ་ཚོམ་འཚལ་བར་གྱུར་ན་ཁ་ན་མ་ཐོ་བ་ཆུང་ངུའི་ལས་ཡང་
བ་ཙམ་ཡང་ཡོངས་སུ་བྱང་བར་མི་འགྱུར་ན་ཁ་ན་མ་ཐོ་བ་ལྕི་བ་ལྟ་སྨོས་
ཀྱང་ཅི་འཚལ་ལགས། ཁ་ན་མ་ཐོ་བ་ལྕི་བ་དག་ཡོངས་སུ་འབྱང་བར་མི་
འགྱུར་མོད་ཀྱི། འོན་ཀྱང་བྱང་ཆུབ་ཀྱི་རིངས་བའི་རྒྱུ་ནི་འགྱེད་པར་འགྱུར་
ལགས་སོ།། ཞེས་དང་། །
རིགས་ཀྱི་བུའམ་རིགས་ཀྱི་བུ་མོ་གང་དག་ཚེས་བརྒྱད་དམ་བཅོ་
ལྔའི་དུས་ལ་བབས་པའི་ཚེ། བསྙུང་བར་གནས་པའི་བསྙེན་གནས་ལ་
གནས་པ་དག་གིས་ཀྱང་རུང་སྟེ། བདག་གི་མིང་ནས་བརྒྱ་རྩ་བརྒྱད་ཀྱི་
བར་དུ་བརྗོད་ཅིང་ཕྱག་འཚལ་བར་བྱེད། ཡིད་ལ་སེམས་པར་བྱེད་ན་
སེམས་ཅན་དེས་མཚམས་མ་མཆིས་པ་ལྔའི་ལས་བྱས་ཀྱང་དེ་ངེས་པར་
དྲངས་ནས་བདེ་བ་ཅན་གྱི་འཇིག་རྟེན་གྱི་ཁམས་སུ་སྐྱེ་བར་བགྱིའོ།།
ངན་སོང་ངན་འགྲོར་འགྲོ་བའི་གནས་མ་མཆིས་གོ་སྐབས་མ་མཆིས་
སོ།། གལ་ཏེ་སེམས་ཅན་དེ་ངན་འགྲོར་སོང་ན། བདག་བླ་ན་མེད་པའི་བྱང་
-
-
93
93



= 2 བ
ཆུབ་ཏུ་འཚང་རྒྱ་བར་མི་འགྱུར་རོ།། ཞེས་དང་། །
ཡང་དེ་ལས། གཟུངས་འདི་ལན་གཅིག་འདོན་པས་ཉན་ཐོས་ཀྱི་རྩ་
བའི་ལྟུང་བ་བཞི་དང་། མཚམས་མེད་པ་ལྔའི་ལས་བྱས་ཀྱང་བྱང་བར་
འགྱུར་རོ།།
ལན་བདུན་བརྗོད་ན་ཚེ་རབས་བརྒྱར་བསགས་པའི་སྡིག་པ་བྱང་
བར་འགྱུར་རོ།།
ལན་ཉེར་གཅིག་བརྗོད་ན་བསྐལ་བ་སྟོང་གི་སྡིག་པ་དག་ཅིང་བྱང་
ཆུབ་ཀྱི་སེམས་དང་ལྡན་པར་འགྱུར་རོ།།
གཟུངས་འདི་བརྒྱ་རྩ་བརྒྱད་བརྗོད་ན་བསྐལ་བ་བཞི་ཁྲིའི་འཁོར་བ་
ཕྱིར་བསྙིལ་བར་འགྱུར་རོ།།
གཟུངས་འདི་དུད་འགྲོ་འཆི་ཁ་མའི་རྣ་ལམ་དུ་བསྒྲུག་ན་འཆི་འཕོས་
མ་ཐག་ཏུ་མིའི་འཇིག་རྟེན་དུ་སྐྱེས་པའི་ལུས་ཐོབ་པར་འགྱུར་རོ།།
གཟུངས་འདི་སྲོག་ཆགས་ཉ་དང་བྱ་དང་རི་དྭགས་དུད་འགྲོར་
གཏོགས་པ་གང་གི་རྣ་ལམ་དུ་བསྒྲགས་པ་དེ་ཐམས་ཅད་དུད་འགྲོའི་ལུས་
དེ་འཕོས་མ་ཐག་ཏུ་ལྷ་དང་མིའི་ལུས་མཆོག་དམ་པ་ཐོབ་པར་འགྱུར་རོ།།
ཞེས་སོགས་ཕན་ཡོན་མཐའ་ཡས་སོ།།



= g
@g
=
༢. ཡིག་དྲུག་གི་ཕན་ཡོན་བཤད་པ།
སྙིང་བོ་ཡིག་དྲུག་གི་ཕན་ཡོན་ནི། ཆོས་རྒྱལ་སྲོང་བཙན་སྒམ་པོའི་
ཞལ་ནས། ཨོཾ་མ་ཎི་པདྨེ་ཧཱུཾ། ཞེས་ཡི་གེ་དྲུག་མའི་རིགས་སྔགས་འདི་
བཟླས་ན། ཕ་རོལ་ཏུ་ཕྱིན་པ་དྲུག་གི་ཆོས་རྣམས་ཡོངས་སུ་རྫོགས་པར་
འགྱུརཏེ།
ཨོཾ་གྱིས་སྦྱིན་པའི་ཕ་རོལ་དུ་ཕྱིན་པའི་ཆོས་རྣམས་ཡོངས་སུ་རྫོགས་
པར་འགྱུར་རོ།།
མས་ཚུལ་ཁྲིམས་ཀྱི་ཕ་རོལ་དུ་ཕྱིན་པའི་ཆོས་རྣམས་ཡོངས་སུ་
རྫོགས་པར་འགྱུར་རོ།།
ཎིས་བཟོད་པའི་ཕ་རོལ་དུ་ཕྱིན་པའི་ཆོས་རྣམས་ཡོངས་སུ་རྫོགས་
པར་འགྱུར་རོ།།
པད་ཀྱིས་བརྩོན་འགྲུས་ཀྱི་ཕ་རོལ་དུ་ཕྱིན་པའི་ཆོས་རྣམས་ཡོངས་
སུ་རྫོགས་པར་འགྱུར་རོ།།
མེས་བསམ་གཏན་གྱི་ཕ་རོལ་དུ་ཕྱིན་པའི་ཆོས་རྣམས་ཡོངས་སུ་
རྫོགས་པར་འགྱུར་རོ།།
ཧཱུྃ་གིས་ཤེས་རབ་གྱི་ཕ་རོལ་དུ་ཕྱིན་པའི་ཆོས་རྣམས་ཡོངས་སུ་
95



རྫོགས་པར་འགྱུར་རོ།། ཞེས་གསུངས་པ་དང་།
ཡང་ཡི་གེ་དྲུག་པའི་རིགས་སྔགས་འདི་བཟླས་པས་རིགས་དྲུག་གི་
སྐྱེ་སྒོ་གཅོད་ཅིང་བདེ་བ་ཅན་འཇིག་རྟེན་གྱི་ཁམས་སུ་སྐྱེ་བར་འགྱུར་ཏེ།
ཨོ་གྱིས་ལྷའི་སྐྱེ་སྒོ་གཅོད་ཅིང་ལྷ་འཕོ་ལྟུང་གི་སྡུག་བསྔལ་ལས་གྲོལ་
བར་འགྱུར་རོ།།
མས་ལྷ་མ་ཡིན་གྱི་སྐྱེ་སྒོ་གཅོད་ཅིང་འཐབ་རྩོད་ཀྱི་སྡུག་བསྔལ་
ལས་གྲོལ་བར་འགྱུར་རོ།།
ཎིས་མིའི་སྐྱེ་སྒོ་གཅོད་ཅིང་མི་སྐྱེ་རྒ་ན་འཆིའི་སྡུག་བསྔལ་ལས་གྲོལ་
བར་འགྱུར་རོ།། །
པད་ཀྱིས་དུད་འགྲོའི་སྐྱེ་སྒོ་གཅོད་ཅིང་དུད་འགྲོ་གླན་་་ལྐུགས་ཀྱི་
སྡུག་བསྔལ་ལས་གྲོལ་བར་འགྱུར་རོ།།
མེས་ཡི་དྭགས་ཀྱི་སྐྱེ་སྒོ་གཅོད་ཅིང་ཡི་དྭགས་བཀྲེས་སྐོམ་གྱི་སྡུག་
བསྔལ་ལས་གྲོལ་བར་འགྱུར་རོ།། །
ཧཱུྃ་གིས་དམྱལ་བའི་སྐྱེ་སྒོ་གཅོད་ཅིང་དམྱལ་བ་ཚ་གྲང་གི་སྡུག་
བསྔལ་ལས་གྲོལ་བར་འགྱུར་རོ།། ཞེས་དང་།
ཡང་ཡིག་དྲུག་གིས་རིམ་པར་ལྷའི་གདོན་དང་། མ་མོའི་གདོན།
རྒྱལ་བོ་ས་བདག་གི་གདོན། བདུད་གཤིན་རྗེའི་གདོན། གནོད་སྦྱིན་གྱི་
96



གདོན། གཟའ་ཡི་གདོན་རྣམས་ཐུབ་ཅིང་ཞི་བར་འགྱུར་གསུངས་པ་དང་།
ཡང་ཡིག་དྲུག་གིས་རིམ་པར་ནད་རིགས་ཐམས་ཅད་ཞི་བར་གསུངས་ཏེ།
འདུས་ནད། ཚ་བའི་ནད། རླུང་གི་ནད། བད་ཀན་གྱི་ནད། གྲང་བའི་ནད།
མཁྲིས་པའི་ནད་སེལ་བར་གསུངས་སོ།། །
པད་མའི་སྙིང་པོའི་མདོ་ལས། སྤྱན་རས་གཟིགས་ཀྱི་གཟུངས་
འཛིན་ན་ནོར་དང་འབྲུ་སོགས་རྙེད་པ་དང་། དགྲ་དང་རིམས་དང་དུག་དང་།
མཚོན་དང་། བཙོན་དང་། དུས་མ་ཡིན་པའི་འཆི་བ་རྣམས་ཀྱིས་མི་ཚུགས་
ཤིང་དེ་དག་ལས་ཐར་བར་འགྱུར་རོ།། ཞེས་གསུངས་པ་དང་། །
ཞལ་བཅུ་གཅིག་པའི་མདོ་ལས། གཟུངས་འདི་བཟླས་ན་སྤྱན་སྟོང་
གིས་གཟིགས་ལ། ཕྱག་སྟོང་གིས་སྐྱབས་པ་དང་། གཟུངས་དེ་ཆུ་ལ་བཏབ་
ན་ཆུ་འཐུང་ཚད་ཀྱི་སྡིག་པ་འདག་པ་དང༌། རྣ་བར་ཐོས་ཚད་དང་། རླུང་
གིས་རེག་ཚད་ཀྱི་སྡིག་པ་འདག་པར་འགྱུར་རོ།། ཞེས་གསུངས་པ་དང་། །
ཡི་གེ་དྲུག་མའི་མདོ་ལས། ཨོཾ་མ་ཎི་པདྨེ་ཧཱུཾ། ཞེས་གང་གིས་རིགས་
སྔགས་འདི་བཟླས་པ་དང་ཡིད་ལ་བྱས་ན། ནད་གདོན་ཐམས་ཅད་ཀྱིས་མི་
ཚུགས་ཤིང་དེ་དག་ལས་ཐར་བ་དང་། སྡིག་པ་ཐམས་ཅད་འདག་པ་དང་།
ཚེ་རིང་ཞིང་ལོངས་སྤྱོད་འཕེལ་བར་འགྱུར་གསུངས།
ཟ་མ་ཏོག་བཀོད་པའི་མདོ་ལས། ཡི་གེ་དྲུག་མའི་རིགས་སྔགས་འདི་
97



=
©2 =
འཛིན་ཅིང་བཟླས་ན་བསོད་ནམས་ལྡན་པ་ཡིན་ནོ།།
ཡིག་དྲུག་བཟླས་པའི་ཚེ་སངས་རྒྱས་གང་གཱའི་ཀླུང་བྱེ་མ་སྙེད་ཕྲག་
དགུ་བཅུ་རྩ་དགུ་འདུ་བར་འགྱུར་རོ།། བྱང་ཆུབ་སེམས་དཔའ་རྡུལ་ཕྲ་
རབ་དང་མཉམ་པར་འདུ་བར་འགྱུར་རོ།།
གཞན་ཡང་ལྷ་དང་ཀླུ་དང་གནོད་སྦྱིན་དང་རྒྱལ་བོ་ཆེན་པོ་བཞི་
སོགས་འདུ་ཞིང་བསྲུང་བར་འགྱུར་རོ།། དེའི་ལྷོ་ན་སྲོག་ཆགས་གནས་པ་
ཐམས་ཅད་བྱང་སེམས་ཕྱིར་མི་ལྡོག་པར་འགྱུར་རོ།།
རིགས་སྔགས་འདི་ལུས་ལ་འཆང་ན་ལུས་ནི་རྡོ་རྗེའི་ལུས་སུ་རིག་
པར་བྱ་རིང་བསྲེལ་གྱི་མཆོད་རྟེན་དུ་རིག་པར་བྱའོ། །
རིགས་སྔགས་འདི་ཟླས་པར་བྱེད་ན་བྱམས་པ་དང་སྙིང་རྗེ་དང་ཡེ་
ཤེས་ཀྱི་ཕུང་པོ་རྣམ་པར་དག་པར་འགྱུར་རོ།། ཉིན་རེ་བཞིན་ཕར་ཕྱིན་
དྲུག་རྫོགས་པར་འགྱུར་རོ།། བླ་ན་མེད་པའི་བྱང་ཆུབ་ཏུ་མངོན་པར་རྫོགས་
པར་སངས་རྒྱས་པར་འགྱུར་རོ། །
རིགས་སྔགས་འདི་ལ་ལག་གིས་རེག་པས་ཀྱང་བྱང་སེམས་སྲིད་པ་
ཐ་མ་པར་འགྱུར་རོ།། སྐྱེས་པ་དང་བུད་མེད་དང་ཁྱེའུ་དང་བུ་མོ་དང་། བྱ་
དང་རི་དྭགས་ལ་སོགས་པས་རིགས་སྔགས་འདི་མཐོང་བ་ཙམ་ཀྱིས་ཀྱང་
བྱང་ཆུབ་སེམས་དཔའ་སྲིད་པ་ཐ་མ་བར་འགྱུར་རོ།། ཞེས་དང་།
== ཨ@g/N3, ge =
_98



ཡང་རིགས་ཀྱི་བུ་ས་ཆེན་པོ་འདི་རྡུལ་ཕྲ་རབ་ནས་བགྲང་ནུས་
ཀྱི།ཡི་གེ་དྲུག་མའི་རིགས་སྔགས་ཆེན་མོ་འདི་ལན་གཅིག་བཟླས་པའི་
བསོད་ནམས་ཀྱི་ཕུང་པོ་ནི་ངས་བགྲང་མི་ནུས་སོ།།
ཞེས་སོགས་ཚད་མེད་པའི་ཕན་ཡོན་བཤད་པ་དང་།
པད་མ་ཅོད་པཎ་གྱི་རྒྱུད་ལས། ཨོཾ་མ་ཎི་པདྨེ་ཧཱུྃ། ཞེས་སྔགས་འདི་
ལན་གཅིག་ཙམ་བཟླས་པ་དང་ཡིད་ལ་བྱས་པ་དང་། ལུས་ལ་འཆང་ན་
མཚམས་མེད་པ་ལྔ་དང་། ཉེ་བ་ལྔ་སོགས་སྡིག་པ་ཐམས་ཅད་བྱང་བ་དང་།
ངན་སོང་གསུམ་དང་མི་ཁོམས་པའི་གནས་བརྒྱད་ལས་ཐར་ནས་ལུས་
ངག་ཡིད་གསུམ་སྡུག་བསྔལ་བར་མི་འགྱུར་རོ།། གཅན་གཟན་སྲིན་པོ་དང་
མི་མ་ཡིན་ཐམས་ཅད་དང་། ནད་དང་འཇིགས་པ་ཐམས་ཅད་ལས་ཐར་
བར་འགྱུར་རོ།། ཆོས་ཀྱི་སྐུ་ཡི་དོན་རྟོགས་ནས་གཟུགས་སྐུ་འཕགས་པའི་
ཞལ་མཐོང་བར་འགྱུར་རོ།། ཞེས་གསུངས་པ་དང་། །
ཡང་སྤྱན་གཟིགས་ཀྱི་སྤྲུལ་བ་ཆོས་རྒྱལ་སྲོང་བཙན་སྒམ་པོས། ཨོ་
མ་ཎི་པདྨེ་ཧཱུཾ། ཞེས་ཡི་གེ་དྲུག་པ་ཞེས་བྱ་བ་འདི་ནི་སྤྲུལ་བའི་སྐུའི་ཡི་གེ་
ཡིན་པས་དོན་སྣ་ཚོགས་འགྲུབ་ལ། གསུང་གི་ཡི་གེ་ཡིན་པས་བཟླས་པ་
ཁོ་ནས་འགྲུབ་པ་ཡིན་ནོ།། ཞེས་སོགས་གསུངས་པ་དང་།
གཏེར་སྟོན་ལས་རབ་གླིང་པས།
99



ཕྱོགས་བཅུའི་བདེ་གཤེགས་མ་ལུས་པའི༔
ཡང་སྙིང་ཡིད་བཞིན་རིན་པོ་ཆེ༔
སྔགས་འདི་གཅིག་འདུས་དུས་གསུམ་གྱིས༔
སངས་རྒྱས་ཐམས་ཅད་མྱུར་འགྲུབ་འགྱུར༔
ཞེས་གསུངས་པ་སོགས་ཡིག་དྲུག་གི་ཕན་ཡོན་དུ་མ་བཀའ་གཏེར་
མདོ་རྒྱུད་ཀུན་ནས་གསུངས་མོད་ཀྱང་འདིར་ཕྱོགས་ཙམ་མདོར་བསྡུས་
སུ་བཀོད་པ་ཡིན་ནོ།།
འཕགས་པ་སྤྱན་རས་གཟིགས་ནི་ཕྱོགས་བཅུ་དུས་གསུམ་གྱི་
ཐུགས་ཀྱི་བརྩེ་བ་སྙིང་རྗེ་མ་ལུས་གཅིག་དུ་བསྡུས་པ་ཡིན་པས་ལྷ་གཞན་
ལས་སྒྲུབ་ན་འགྲུབ་ཐག་ཉེ་བས་བློ་གཅིག་སེམས་གཅིག་གིས་བསྒྲུབ་ན་
མཆོག་ཐུན་གྱི་དངོས་གྲུབ་མྱུར་ཏུ་ཐོབ་པར་འགྱུར་གྱི། དེ་ལྟར་མ་ཡིན་
པར་ཚེ་ཐུང་ནད་མང་འདུ་འཛི་སྣ་ཚོགས་ཀྱི་ཁྲོད་ཅོལ་ཆུང་གཡམ་རྒྱུག་
གི་རྗེས་སུ་འབྲང་ནས་ཐེ་ཚོམ་དང་བཅས་མཐོང་ཚད་ཐོས་ཚད་སྒྲུབ་ཁུལ་
དང་བཟླས་བརྗོད་ལྟར་སྣང་ཙམ་བྱེད་པ་ལ་བོད་ལྷ་མང་གི་ཕུང་ཟེར་བ་ནང་
བཞིན་འདུག་པ་དང་། །
བློ་ངན་ཤེས་པ་མང་ནའང་།།
རྒྱུ་སྐར་བཞིན་དུ་གསལ་མི་ནུས།།
100



，
，
= ༢% @ =
གསུངས་པ་ནང་བཞིན་དང་མཐར་རང་ཉིད་བློ་སྣ་མང་བའི་སྐྱོན་ཡིན་
པ་མི་ཤེས་པར་ངས་ལྷ་དེ་ཀ་མང་པོ་སྒྲུབ་ཀྱང་ཅི་ཡང་འགྲུབ་པ་མེད་པས་
སངས་རྒྱས་བྱང་སེམས་མེད་དོ་སྙམ་པའི་རྟོག་ངན་གཅིག་གིས་ངན་སོང་
དུ་སྐྱེ་བའི་ལས་མི་སྒྲུབ་པའི་ངེས་པ་མེད་པས་གཟབ་པར་བྱའོ།།
སྔོན་བྱོན་སྐྱེས་ཆེན་དམ་པ་དག་ནི་ལོ་དང་ཟླ་བར་དབེན་པའི་གནས་
ལ་བསྡད། ཆགས་སྡང་རྨོངས་གསུམ་སྤངས། དད་དང་མོས་གུས་ཆེན་
པོས་བློ་གཅིག་སེམས་གཅིག་གིས་ལྷ་གཅིག་སྒྲུབ་སྟེ་མཐར་ལྷ་དེའི་ཞལ་
གཟིགས་ལུང་བསྟན་ཐོབ་པ་སོགས་ལ་གཟིགས་དང་ཤེས་སླའོ།།
འཕགས་པ་སྤྱན་རས་གཟིགས་ཁོ་ན་སྐྱབས་སུ་འཛིན་ཅིང་བསྙེན་ན་
ལྷ་གཞན་དག་ཐམས་ཅད་དེ་ལ་ཚང་ཞིང་འདུ་སྟེ། རྒྱལ་བ་ཐམས་ཅད་ཀྱི་
སྙིང་རྗེ་མ་ལུས་གཅིག་བསྡུས་ཀྱི་ལྷ་ཡིན་པའི་ཕྱིར་རོ།། དཔལ་སྤྲུལ་རིན་
པོ་ཆེས།
བསྐྱེད་རིམ་རྣམ་གྲངས་མང་མང་བློར་མི་འཁྱུད།།
བདེ་གཤེགས་གཅིག་སྒོམ་རྒྱལ་བ་ཀུན་གྱི་ངང་།།
གང་སྣང་སྣང་བ་ཐུགས་རྗེ་ཆེན་པོའི་སྐུ། །
སྣང་སྟོང་ལྷ་སྐུའི་ངང་ནས་ཡིག་དྲུག་སྒྲོངས།།
ཞེས་དང་།
ཆN
101



= ཉྩོg =
ལྷ་གཅིག་རྒྱལ་བ་ཀུན་འདུས་སྤྱན་རས་གཟིགས།།
སྔགས་གཅིག་སྙིང་བོ་ཀུན་འདུས་ཡི་གེ་དྲུག།
ཆོས་གཅིག་བསྐྱེད་རྫོགས་ཀུན་འདུས་བྱང་ཆུབ་སེམས།།
གཅིག་ཤེས་ཀུན་གྲོལ་ངང་ནས་ཡིག་དྲུག་སྒྲོངས།།
ཞེས་དང་། །
གདམ་ངག་གནད་བརྒྱ་འདུས་པ་འདི་ཁོ་ན།།
གནད་དོན་གཅིག་དུ་སྒྲིལ་ལ་ཡིག་དྲུག་སྒྲོངས།།
ཞེས་སོགས་གསུངས་པ་ལྟར་ཡིན་པས་འདི་ཉམས་སུ་ལེན་པ་པོ་ནི།
ན་ཚོད་རྒན་གཞོན། བཞིན་གྱི་དཀར་ནག སྐྱེ་ཕོ་མོ་སོགས་ལ་མི་ལྟོས་
པས་རང་གིས་རང་ལ་གཅེས་ཤིང་བྱམས་ན་འདི་ཉིད་ཡི་དམ་དུ་བྱ་བ་ཤིན་
ཏུ་གཅེས་པས་ཐུགས་ལ་འཛིན་འཚལ་ཞུའོ།།
སླར་སྨྲས་པ།
ཟབ་མོའི་ཆོས་འདིར་འབྲེལ་བའི་སྐྱེ་བོ་ཀུན།།
བདེ་བླག་བདེ་བར་འགྲོ་ཞེས་འཕགས་རྣམས་བཞེད།།
དེ་ཕྱིར་སྐྱེས་མཆོག་རྣམས་ཀྱི་ཞལ་ཆབ་རྒྱུན།།
གཅིག་བསྡུས་རང་བཟོས་མ་སླད་བདུད་རྩིའི་ཐིག།
= 8
639@g =
102



= ©ོ©
————
རང་འདྲའི་ལས་ཉོན་སྐོམ་གྱིས་གདུང་དག་ལ།།
ལྷག་བསམ་དྲི་མེད་བློ་ཡིས་ལེགས་པར་སྦྱིན།
ཉོན་མོངས་ལེ་ལོ་བྱ་བ་མང་རྣམས་དང༌།།
ཐོས་ཆུང་དག་ལ་མན་ངག་སློབ་དཔོན་སྙམ།།
འོན་ཀྱང་བྱིས་བློ་རྨོངས་པའི་གཞན་དབང་གིས།།
འཁྲུལ་མེད་སྙམ་ཀྱང་ནོར་བ་མཆིས་སྲིད་པས།།
ཕྱོགས་བཅུའི་རྒྱལ་དང་རྒྱལ་སྲས་སྤྱན་སྔ་རུ།།
ཉེས་ཚོགས་དྲི་མའི་ཆ་ཀུན་མཐོལ་ལོ་བཤགས།།
ལྷག་བསམ་སྐྱ་རེངས་དཀར་པོས་ཉེར་དྲངས་བས།།
འདིར་འབད་དགེ་བའི་ཉིན་བྱེད་ཅུང་སྲིད་ན།།
བདག་གཞན་འབྲེལ་ཐོག་གཙོར་བྱས་སེམས་ཅན་ཀུན།།
རྣམ་མཁྱེན་སྣང་བ་ཐོབ་པའི་རྒྱུ་རུ་བསྔོ།།
ཕན་བདེའི་འབྱུང་གནས་བསྟན་པ་རིན་པོ་ཆེ།།
= 0f2 <》@g =
103



གཅིག་ཏུ་འཛིན་ལ་མཆོག་ཏུ་དཔའ་བ་ཡི།།
བསྟན་འཛིན་ཞིང་གཞན་གཤེགས་དང་བཞུགས་རྣམས་ཀྱི།།
ཐུགས་དགོངས་རྫོགས་དང་བཞེད་དོན་འགྲུབ་གྱུར་ཅིག།
དེང་ནས་བཟུང་ཏེ་བསྐལ་བ་ཇི་སྲིད་དུ།།
རྒྱལ་དང་རྒྱལ་སྲས་བརྒྱད་སོགས་ཇི་བཞིན་དུ།།
བདག་གི་སྒོ་གསུམ་བྱ་བ་ཅི་བགྱིས་པ།།
མ་གྱུར་འགྲོ་ཀུན་བདེ་བའི་གཞི་གྱུར་ཅིག།
མཆོག་གསུམ་རྩ་གསུམ་རྒྱ་མཚོའི་ཐུགས་རྗེ་དང་།།
ཆོས་ཉིད་རྣམ་དག་ལྷག་བསམ་བདེན་སྟོབས་དང༌།།
རྒྱུ་འབྲས་བསླུ་བ་མེད་པའི་ནུས་མཐུ་ཡིས།།
བདག་གིས་སྨོན་པའི་དོན་ཀུན་འགྲུབ་པར་ཤོག།
ཅེས་མཆོག་གསུམ་སླུ་བ་མེད་པའི་བྱིན་བརླབ་དང་རང་གིས་
ཚོགས་བསགས་བསོད་ནམས་ཅུང་ཟད་བྱས་པའི་མཐུ་ལ་བརྟེན་ནས་
མི་ལུས་ཐོབ་པ་མ་ཟད། ལམ་བྲལ་དང་ལམ་ལོག་ཏུ་མ་སོང་བར། གསུང་
104



གིས་བདུད་རྩི་རྣ་བར་བླུགས། དོན་གྱི་སྙིང་པོ་སྙིང་ལ་སྟེར་བའི་དཔལ་
ལྡན་བླ་མ་དམ་པ༧སྔགས་འཆང་གྲུབ་བརྒྱའི་གཙུག་རྒྱན་སྨྱོན་སྐུ་གསུམ་
གླིང་བ། འདུལ་འཛིན་རྒྱ་མཚོའི་དབང་པོ་མཁན་ཆེན་ཐུབ་བསྟན་ཆོས་ཀྱི་
གྲགས་པ་རྣམ་གཉིས་གཙོའི་མཁས་གྲུབ་ཚད་ལྡན་བཅུ་ཕྲག་གསུམ་ལྷག་
གི་ཞབས་རྡུལ་སྤྱི་བོར་རེག་པའི་སྐལ་བ་ཅན་པད་མ་བྱང་ཆུབ་བམ་མིང་
གཞན་ཐུབ་བསྟན་ཨོ་རྒྱན་རྡོ་རྗེར་འབོད་པས་ཆོས་འདི་ལ་རབ་ཏུ་དད་
འདུན་ཆེ་བའི་སེར་སྐྱ་རྒན་གཞོན་བར་མ་རྣམས་དང་། དེང་དུས་སྙིགས་
མ་ལྔ་ཆེས་ཆེར་བདོ་ཞིང་སྐྱེ་དགུ་རྣམས་འདིར་སྣང་ཟང་ཟིང་བྱ་བས་བྲེལ་
ཚབ་ཆེ་བའི་དུས་མཐའ་འདིར། མི་ལུས་ཉག་མ་གཅིག་རྙེད་པ་ཡོངས་
རྫོགས་ཆུད་ཟོས་སུ་མི་འགྲོ་བའི་རེ་སྨོན་སྙིང་ལ་བཅངས་ནས། རྫོགས་
པའི་སངས་རྒྱས་ཐབས་མཁས་ལ་ཐུགས་རྗེ་ཚད་མེད་མངའ་བའི་བདག་
ཉིད་ཅན་དེས་གདུལ་བྱ་རྣམས་ཀྱི་ཁམས་དང་དབང་པོ་མོས་པའི་བྱེ་བྲག་
གིས་ཆོས་ཀྱི་སྒོ་མོ་ཇི་སྙེད་ཅིག་བཀའ་བསྩལ་བའི་ནང་ནས། ཉམས་སུ་
ལེན་བདེ་ཞིང་། བྱ་སླ་ལ། ཕན་ཡོན་དང་ནུས་པ་ཚད་མེད་པའི་ཆོས་སྒོ་
གཅིག་པུ་འདི་ཉིད་ཇི་ལྟར་ཉམས་སུ་ལེན་ཚུལ་སོགས། ཚད་མར་གྱུར་
པའི་གསུང་རབ་དུ་མ་ལ་བལྟ་ཀློག་གི་ངལ་བ་མ་འཛེམ་པར། སྐབས་དོན་
རྣམས་ཁ་གསལ་དོན་བསྡུས་སུ་ཕྱོགས་གཅིག་ཏུ་བསྡུས་ཏེ་ས་བཅད་དང་
105



= ©4@g =
གོ་རིམ་སོགས་མགོ་མཇུག་ཚང་པའི་ཚུལ་ཏུ་སྤྱི་ལོའམ་ཕྱི་ལོ། ༢༠༠༥
བོད་རབ་བྱུང་བཅུ་བདུན་པའི་ཤིང་བྱ་ལོའི་ཟླ་ལྔ་བའི་ཚེས་བཅུ་ལ། མི་
ཉག་མདོ་ཁམས་ནང་བསྟན་མདོ་སྔགས་བཤད་སྒྲུབ་དར་རྒྱས་གླིང་དུ་
མཇུག་རྫོགས་ཁུལ་བྱས་ཤིང་། རྗེས་སུ་མཐོ་རིམ་ནང་བསྟན་སློབ་གླིང་དུ་
དག་བཅོས་དང་འཕྲི་སྣོན་ཅུང་ཙམ་བྱས་ནས་གོ་བདེར་བྲིས་པའི་དགེ་བས་
བསྟན་དང་འགྲོ་ལ་ཕན་པའི་རྒྱུར་གྱུར་ཅིག །
དགེའོ།། དགེའོ།། དགེའོ།།
ཅང་
106



ས་བཅད་གཉིས་པ། གསོ་སྦྱོད་སྡོམ་ཁྲིམས་ཡན་ལག་
བརྒྱད་ཀྱི་རྣམ་གཞག་གསལ་བོར་བཀོད་པ་
རིན་ཆེན་སྒྲོན་མེ།
ཚོགས་གཉིས་རྒྱ་མཚོ་བསྲུབས་ལས་ལེགས་འཁྲུངས་ཤིང་།།
ཆོས་དབྱིངས་མཁའ་ལ་གཟུགས་ཀྱི་སྐུར་བཞེངས་པ།།
སྐྱེ་རྒུའི་མ་རིག་མུན་སེལ་སྒྲོན་མེ་མཆོག
ཐུབ་དབང་སྨྲ་བའི་ཉི་མ་གཙུག་ན་རྒྱལ།།
དེ་ལ་བསྙེན་གནས་སམ་ཡང་ན་ཐེག་ཆེན་གསོ་སྦྱོང་གི་སྡོམ་པ་
བླངས་ནས་སྲུང་བར་བྱ་བ་ནི། ཚུལ་ཁྲིམས་ཀྱི་ཡན་ལག་བཞི། བག་ཡོད་
ཀྱི་ཡན་ལག་གཅིག བརྟུལ་ཞུགས་ཀྱི་ཡན་ལག་གསུམ་བཅས་ཡན་ལག་
བརྒྱད་དེ། གཞུང་ལས།
107



= > > =
དེང་ནས་སྲོག་གཅོད་མི་བྱ་ཞིང་།།
གཞན་གྱི་ནོར་ཡང་བླང་མི་བྱ།།
འཁྲིག་པའི་ཆོས་ཀྱང་མི་སྤྱོད་ཅིང་།།
རྫུན་གྱི་ཚིག་ཀྱང་མི་སྨྲའོ།།
སྐྱོན་ནི་མང་པོ་ཉེར་བསྟེན་པའི།།
ཆང་ནི་ཡོངས་སུ་སྤང་བར་བྱ།།
ཁྲི་སྟན་ཆེ་མཐོ་མི་བྱ་ཞིང༌།།
དེ་བཞིན་དུས་མ་ཡིན་པའི་ཟས།།
དྲི་དང་ཕྲེང་བ་རྒྱན་དང་ནི།།
གར་དང་གླུ་སོགས་སྤང་བར་བྱ།།
ཞེས་གསུངས་པས། འདི་ཉིད་གང་ཟག་འགའ་རེ་ལ་ཅུང་ཟད་ཕན་
ཕྱིར་གོ་བདེར་འཆད་པ་ལ།
དང་པོ། མདོར་བསྟན།
མདོར་བསྟན། རྒྱས་བཤད་གཉིས་ལས། དང་བོ་ནི། དེང་ད་ལྟ་སྡོམ་
པ་ཐོབ་པ་ནས་བཟུང་སྟེ་སང་དུས་ཚོད་མ་རྫོགས་ཀྱི་བར་དུ་སེམས་ཅན་
108



QQZ
གྱི་སྲོག་གཅོད་པར་མི་བྱ། གཞན་གྱི་དངོས་པོའམ་རྒྱུ་ནོར་མ་བྱིན་པར་
བླང་བ་སྟེ་བརྐུ་བར་མི་བྱ། བུད་མེད་སོགས་ལ་འཁྲིག་པའི་ཆོས་ཞེས་
ཆགས་སྤྱོད་དམ་མི་གཙང་བ་མི་སྤྱོད། མི་ཆོས་བླ་མས་གཙོའི་རྫུན་གྱི་
ཚིག་ཀྱང་མི་སྨྲ་བ་སྟེ་རྩ་བ་བཞིའམ་ཚུལ་ཁྲིམས་ཀྱི་ཡན་ལག་བཞི་དང་།
ཉེས་སྐྱོན་མི་དགེ་བ་མང་པོ་ཞིག་ལ་ཉེ་བའམ་རང་རྒྱུད་ལ་བསྟེན་པ་སྟེ་
འབྱུང་བར་བྱེད་པའི་རྐྱེན་མྱོས་པར་བྱེད་པའི་ཆང་ནི་རྩྭ་རྩེའི་ཟིལ་བ་ཙམ་
ཡང་མི་སྤྱོད་པར་ཡོངས་སུ་སྤང་བར་བྱ་བ་སྟེ་བག་ཡོད་ཀྱི་ཡན་ལག་
གཅིག་དང་། རིན་པོ་ཆེའམ་དར་ཟབ་ཐེར་ཕྲུག་སྟག་གཟིག་སོགས་ཀྱི་
པགས་པ་སྟེ། མདོར་ན་རིན་ཐང་ཆེ་བའི་ཁྲི་སྟན་ཆེན་པོ་དང་རིན་ཐང་མི་
ཆེ་ཡང་ཁྲི་རྐང་ཁྲུ་གང་ལས་ལྷག་པའི་མཐོན་པོར་བརྟེན་པར་མི་བྱ་བ་དང་
གཅིག་དེ་བཞིན་དུ་དུས་མ་ཡིན་པའི་ཟས་ཏེ་ཕྱི་དྲོའི་ཁ་ཟས་སྤང་པ་དང་
གཉིས། གཞན་དྲི་དང་ཕྲེང་བ་རྒྱན་ཆ་དང་ནི་གར་འཆམ་བྲོ་བརྡུང་དང་གླུ་
ལེན་རྩེ་འཇོ་སོགས་གཅིག་ཏུ་བགྲངས་ནས་གསུམ་སྟེ་བརྟུལ་ཞུགས་ཀྱི་
ཡན་ལག་གསུམ་བཅས་བརྒྱད་སྤང་བར་བྱ་ཞེས་དམ་བཅས་ནས་ལྡོག་ཟླ་
ཡན་ལག་བརྒྱད་བསྲུང་བར་བྱ་བའོ།།
109



<<ཝི་
གཉིས་པ། རྒྱས་པར་བཤད་པ།
གཉིས་པ་རྒྱས་པར་བཤད་པ་ནི། ཚུལ་ཁྲིམས་ཀྱི་ཡན་ལག བག་
ཡོད་ཀྱི་ཡན་ལག བརྟུལ་ཞུགས་ཀྱི་ཡན་ལག་གསུམ་ལས་། དང་པོ་ཚུལ་
ཁྲིམས་ཀྱི་ཡན་ལག་ལ་བཞི་ལས།
གཅིག སྲོག་གཅོད། །
དང་པོ་སྲོག་གཅོད་ཅེས་པ་ནི། གཞི་སེམས་ཅན་ཡིན་པར་ཤེས།
བསམ་པ་གསོད་སེམས་སྐྱེས། སྦྱོར་བ་གསོད་ཐབས་ལག་ཏུ་བླང་། མཐར་
ཐུག་སེམས་ཅན་དེ་རང་གི་སྔོན་དུ་ཤི་བ་སྟེ། གཞི་བསམ་སྦྱོར་བ་མཐར་
ཐུག་བཞི་ཚང་ཚེ་སྲོག་བཅད་པའི་སྡིག་པ་དངོས་བྱུང་བ་ཡིན་ཞིང་ཐོབ་
ཡོད་པའི་སྲོག་མི་གཅོད་པའི་སྡོམ་པ་དེའང་ཉམས་ཚར་བ་ཡིན། དཔེར་
ན་འབུ་ཞིག་གསོད་པ་ལྟ་བུ་ལ་མཚོན་ན། ཕ་རོལ་བོ་དེ་སྲོག་ལྡན་གྱི་འབུ་
ཞིག་ཡིན་པ་ཤེས་ཚེ་གཞི་སེམས་ཅན་ཡིན་པར་ཤེས་པ་ཡིན།
འདུ་ཤེས་མ་འཁྲུལ་བ་བསམ་པ་ཉོན་མོངས་ཅན། ཀུན་སློང་འབུ་དེ་
གསོད་དགོས་སྙམ་པའི་བློ་སྐྱེས་ཚེ་བསམ་པ་གསོད་སེམས་སྐྱེས་པ་ཡིན།
110



རྡོའམ་དབྱུག་གུ་དང་སོར་མོ་སོགས་གང་རུང་འཚོལ་ཏེ་རྡེག་པའི་ཚེ་ན་
སྦྱོར་བ་གསོད་ཐབས་ལག་ཏུ་བླངས་བ་ཡིན། མཐར་འབུ་དེའི་སྲོག་གི་
དབང་པོ་འགགས་སོང་བའི་ཚེ་སྲོག་བཅད་པའི་མཐར་ཐུག་ཚང་སོང་བ་
ཡིན་ནོ།།
དཔའ་སྤྲུལ་རིན་པོ་ཆེས། སེམས་ལ་སེམས་ཅན་དེ་དང་དེ་གསོད་
དགོས་སྙམ་པའི་བློ་སྐྱེས་ཚེ། གཞི་སེམས་ཅན་ཡིན་པ་དང་བསམ་པ་
གསོད་སེམས་ཀྱི་ཡན་ལག་གཉིས་རྫོགས་ཟིན་པས། སྲོག་གཅོད་དངོས་
ཀྱི་སྡིག་པ་ལྟ་བུ་མེད་ཀྱང་མེ་ལོང་ནང་ལ་གཟུགས་བརྙན་ཤར་བ་བཞིན་
སྡིག་པས་གོས་ཚར་བ་ཡིན་གསུངས་སོ།།
མི་སྟེགས་གཅེར་བུ་པ་དག་གིས། བསྲེགས་པར་མ་བསམས་ཀྱང་
མེ་ལ་རེག་ན་འཚིག་པ་ལྟར་མ་བསམས་པར་རྐང་པའི་འོག་ཏུ་སྲོག་ཆགས་
ཤི་བ་སོགས་ཉེས་པ་དང་ལྡན་ནོ་ཞེས་ཟེར་ཡང་། མཆིམས་མཛོད་དུ།
གལ་ཏེ་གསོད་པའི་བསམ་པ་མེད་པར་འཆི་བའི་རྐྱེན་བྱས་པ་ཙམ་གྱིས་
སྲོག་བཅད་པར་འགྱུར་ན་ཕ་མ་རྣམས་བུ་དང་བུ་མོ་ཤི་བ་ན་སྲོག་གཅོད་
དང་ལྡན་པར་འགྱུར་ཏེ། དེ་དག་བསྐྱེད་པ་ཉིད་ཀྱིས་འཆི་བའི་རྒྱུ་བྱས་པའི་
ཕྱིར་རོ། །
གསུངས་བ་དང་། དྲན་པ་ཉེར་གཞག་ལས། རྒྱུ་ལྔས་སྲོག་བཅད་པ་
111



ཚོ
བྱས་ཀྱང་ཁ་ན་མ་ཐོ་བས་གོས་པར་མི་འགྱུར་ཏེ། འདི་ལྟ་སྟེ་ལམ་དུ་ཞུགས་
པ་ན་མ་ཤེས་པས་སྲོག་ཆགས་ཕྲ་མོ་དང་གྲོག་སྦུར་ལ་སོགས་པ་སྲོག་དང་
བྲལ་བར་བྱེད་པ་དང་། གཞན་ལ་མཚོན་ཆས་གཟས་པ་ལས་བསམ་པ་
དང་མི་ལྡན་པ་གཞན་ལ་ཕོག་སྟེ་དེ་སྲོག་དང་བྲལ་བ་དང་། ནད་པ་ལ་སྨན་
པས་ཕན་པར་འདོད་པས་ཉེས་པ་མ་མཐོང་སྟེ་སྨན་བྱིན་པ་ལས་དེ་ཤི་བ་
དང་། མས་བུ་འདུལ་བའི་ཕྱིར་བརྡེགས་པ་ལས་དེ་སྲོག་དང་བྲལ་བ་དང་།
མེ་འབར་བའི་ནང་དུ་སྲོག་ཆགས་མི་འདོད་བཞིན་དུ་ལྷུང་བ་སྟེ་རྒྱུ་དེ་ལྔས་
སོ་ཞེས་སོགས་གསུངས་སོ།།
གཉིས། མ་བྱིན་ལེན་པ།
མ་བྱིན་ལེན་པ་ནི། གོང་བཞིན་གཞི་བསམ་སྦྱོར་བ་མཐར་ཐུག་
བཞི་སྟེ། གཞི་གཞན་གྱིས་བདག་ཏུ་བཟུང་བའི་དངོས་པོ་རིན་ཐང་ཚང་བ།
བསམ་པ་འདུ་ཤེས་མ་འཁྲུལ་བ། ཉོན་མོངས་པས་རྐྱེན་བྱས་པ། ཀུན་སློང་
དངོས་པོ་དེ་རང་ལ་ཐོབ་པར་འདོད་པ། སྦྱོར་བ་རང་ལ་ཐོབ་པའི་ཐབས་
ཤེས་བཙལ་ཏེ་རང་གིས་དངོས་སུ་བརྐུས་པའམ་གཞན་ལ་རྐུར་བཅུག་པ།
ཡང་ན་དབང་ཤེད་ཀྱིས་ལེན་པའམ་འཕྲོག་བཅོམ་བྱས་ནས་མཐར་ཐུག་
དངོས་པོ་དེ་བདག་པོ་དང་བྲལ་ནས་རང་གི་ཡིན་པའི་འདུ་ཤེས་སྐྱེས་སོང་
མ
112



བའི་ཚེ། མ་བྱིན་ལེན་པའི་སྡིག་པ་དངོས་ཀྱིས་གོས་ཚར་བ་ཡིན་ལ་སྡོམ་
པའི་ཡན་ལག་གཅིག་ཉམས་སོང་བ་ཡིན་ནོ།།
གོང་དུ་བསམ་པ་འདུ་ཤེས་མ་འཁྲུལ་བ་ཞེས་པ་ནི། བསམ་བཞིན་
དུ་མ་ནོར་བ་ཞེས་པ་དང་དོན་གཅིག་ལ། མ་བསམས་པར་རང་གི་ནོར་གྱི་
གསེབ་ཏུ་གཞན་གྱི་ནོར་བླངས་པ་ལ་ནི་ཉེས་པ་མེད་པའི་ཕྱིར་དང་། ནོར་
ཏེ་གཞན་གྱི་ནོར་བླངས་པ་ནི་སྦྱོར་བའི་ཉེས་པར་འགྱུར་གྱི་དངོས་མེད་
པའི་ཕྱིར་རོ། །
ཡུལ་དུས་ཀྱི་དབང་གིས་རིན་ཐང་གི་ཚད་མཐའ་གཅིག་ཏུ་མ་ངེས་
ཀྱང་དངུལ་ཞོ་གང་ཙམ་རིན་ཐང་གི་ཚད་དུ་གྲགས་སོ།།
གསུམ། མི་ཚངས་སྤྱོད།
མི་ཚངས་སྤྱོད་ནི། གཞི་ཕོ་མོ་མ་ནིང་མི་དང་དུད་འགྲོ་གང་ཡིན་
རུང༌། ལུས་གསོན་པོའམ་ཕྱེད་དུ་ལོངས་པའི་རོ་ལྟ་བུའི་ཁ་དང་གཤང་
ལམ་ཟག་བྱེད་གསུམ་པོ་གང་རུང་དུ། བསམ་པ་ཆགས་པའི་སེམས་ཀྱིས།
སྦྱོར་བ་ལུས་དང་ཡན་ལག་སོགས་ལ་རེག་ཏེ་འདོད་པའི་བདེ་བ་མྱོང་བའི་
དོན་ལ་བརྩོན་པ། མཐར་ཐུག་རེག་པ་ལས་བྱུང་བའི་ཚོར་བ་ཉམས་སུ་
མྱོང་བའོ།།
113



འདིར་ཡན་ལག་བརྒྱད་ལས་འཁྲིགས་པའི་ཆོས་ཀྱང་མི་སྤྱོད་ཅེས་
པ་དང་ནི། ཡོངས་རྫོགས་དགེ་བསྙེན་གྱིས་མི་དགེ་བཅུ་ལས་འདོད་ལོག་
སྤྱོད་སྤངས་པ་ཞེས་པ་འདི་གཉིས་མི་འདྲ་སྟེ། །
འདིའི་སྐབས་སུ་དགེ་ཚུལ་སློང་ལྟར་མི་ཚངས་སྤྱོད་པ་རྩ་བ་ནས་
སྤང་དགོས།
མདོར་ན་ཚངས་སྤྱོད་དགེ་བསྙེན་མ་གཏོག་པའི་དགེ་བསྙེན་གཞན་
རྣམས་ལ་ནི་འདོད་ལོག་སྤོང་བ་ཙམ་ལས་མི་དགོས་ཀྱང་། སྡོམ་པ་གཞན་
དག་ལ་འདོད་ལོག་སྤོང་བ་ཙམ་གྱིས་མི་ཆོག་པར་མི་ཚངས་སྤྱོད་རྩ་བ་
ནས་སྤང་དགོས་པ་ཤེས་པར་བྱའོ།།
ཕྱིར་དགག་
བཞི། མི་ཆོས་བླ་མའི་རྫུན།
གཞི་སྨྲ་ཤེས་དོན་གོ་བའི་མི་ལ། བསམ་པ་འདུ་ཤེས་མ་འཁྲུལ་བ།
ཆགས་སྡང་རྨོངས་གསུམ་གང་རུང་གིས་རྐྱེན་བྱས། ཀུན་སློང་བསླུ་བར་
འདོད་པ། སྦྱོར་བ་ནི་མངོན་ཤེས་དང་རྫུ་འཕྲུལ་སོགས་ཡོན་ཏན་མེད་ཀྱང་
བདག་ལ་ཡོད་ཅེས་མི་ཆོས་བླ་མའི་རྫུན་དང་གཞན་བསླུ་བའི་བསམ་པ་
ཅན་གྱི་རྫུན་རང་གིས་སྨྲས་ནས། མཐར་ཐུག་ཕ་རོལ་པོས་བདེན་པར་
བཟུང་སྟེ་དོན་གོ་བའོ། །
114



= 6 ཚོg=
གཞན་མ་བསམ་པ་དང་། ནོར་བ་དང་། མངོན་པའི་ང་རྒྱལ་ཅན་ལ་
དངོས་མེད་དོ།།
༤༽ས་འབྱར།
ལྔ། མྱོས་བྱེད་ཆང་།
གཉིས་པ་བག་ཡོད་ཀྱི་ཡན་ལག་ནི། སྐྱོན་དུ་མ་ཉེ་བར་འདྲེན་པའི་
ཆང་སྤོང་དགོས་ཏེ། མྱོས་བྱེད་ཆང་འཐུང་པ་དེ་ཡིས་ནི་དྲན་པ་དང་ཤེས་
བཞིན་ཉམས་པར་འགྱུར་བ་དང་ནི་ཉེས་སྐྱོན་མི་དགེ་བ་མང་པོ་ཞིག་རང་
རྒྱུད་ལ་འབྱུང་བར་བྱེད་པའི་རྐྱེན་བྱེད་པའི་ཕྱིར་རོ།།
མྱོས་པར་མ་གྱུར་ན་ཅུང་ཙམ་སྤྱོད་ན་རུང་ངམ་ཞེ་ན། མི་རུང་སྟེ།
ལུང་རྣམ་འབྱེད་ལས། ང་སྟོན་པ་ཡིན་པར་སྨྲ་བ་རྣམས་ཀྱིས་མྱོས་པར་
འགྱུར་བ་རྩྭའི་རྩེ་མོས་ཀྱང་བཏུང་བར་མི་བྱའོ། ཞེས་རྩྭ་རྩའི་ཟིལ་བ་ཙམ་
ཡང་སྤྱོད་པར་མ་གནང་བ་དང་། གལ་ཏེ་སྤྱོད་ན་ནི་ཆགས་པ་འཕེལ་བས་
ཚོད་མི་ཟིན་པ་སོགས་འབྱུང་ཞིང་སྡོམ་པ་རྩ་བ་ནས་ཉམས་པའི་རྐྱེན་བྱེད་
དེ། དཔེར་ན། སྔོན་དགེ་བསྙེན་ཆུང་བ་གཅིག་ལ་ཀྱལ་ཀ་བྱ་ཕྱིར། ཆང་རྫ་
གང་། ལུག་གཅིག བུད་མེད་གཅིག་ཁྲིད་འོང་ནས་ཁྱོད་ཆང་འཐུང་ངམ་
ལུག་གསོད་དམ་བུད་མེད་སྤྱོད། དེ་གསུམ་གང་རུང་གཅིག་བྱེད་དགོས་
སྨྲས་པས། དེས་གཞན་གཉིས་ལས་ཆང་འཐུང་ན་དགའ་སྙམ་ནས་ཆང་
---
--
115



= = ཙྪི ཀྱི་ =
འཐུང་ནས་མྱོས་བས་བག་མེད་པར་གྱུར་ཏེ་ལུག་བསད། བུད་མེད་ལ་
སྤྱད་དེ་སྡོམ་པ་ཉམས་པ་ལྟ་བུའོ།།
འདི་ལ་གཞན་གྱིས། དགེ་བསྙེན་ཞིག་ཡིན་ན་བུད་མེད་ལ་སྤྱོད་
པས་སྡོམ་པ་ཉམས་པས་མ་ཁྱབ་པས་འདིས་ལུག་བསད་པས་ཡིན་ནམ་
དགེ་བསྙེན་དེ་ཚངས་སྤྱོད་དགེ་བསྙེན་ཡིན་འདྲིའོ་ཞེས་དོགས་པ་སློངས་
འདུག ལན། དགེ་བསྙེན་ཡིན་པ་གཞུང་དུ་གསུངས་མོད་། དགེ་བསྙེན་ལ་
དབྱེ་ན་དུ་མ་ཡོད་པས་གང་ཡིན་མ་ངེས་ཀྱང་དགེ་བསྙེན་དེ་ཡོངས་རྫོགས་
དགེ་བསྙེན་དང་བུད་མེད་དེ་རང་གི་ཆུང་མ་མ་ཡིན་ན་སྡོམ་པ་ཉམས་པར་
སེམས་སོ།། །
དེས་ན་སྡོམ་ལྡན་གྱི་གང་ཟག་གིས་རྩྭ་རྩེའི་ཟིལ་བ་ཙམ་ཡང་མི་
བཏུང་བར་ཡོངས་སུ་སྤང་བར་བྱ་དགོས་པར་མ་ཟད། ཚེ་འདི་ཙམ་འཇིག་
རྟེན་སྐྱེ་བོ་ཡ་རབས་དམ་པའི་སྤྱོད་པ་སྐྱོང་བར་འདོད་པ་དག་གིས་ཀྱང་
ཆང་སྤང་བར་རིགས་ཏེ། ཆང་ལ་བསྟེན་ན་ངོ་ཚ་དང་ཁྲེལ་མེད་པར་གྱུར་
ནས། གཉེན་བཤེས་དང་རྒྱུ་ནོར་བོར་ཞིང་། ཁྱིམ་མི་མཐུན་པ་དང་བྱ་བའི་
གནས་མ་ཡིན་པ་དག་ལ་འཇུག་སྟེ། མི་མཛའ་བ་མང་དུ་གྱུར་ཅིང་མཛའ་
གྲོགས་མེད་པར་གྱུར་པ་སོགས་དང་། མདོར་ན་ཚེ་འདིར་རང་གི་ལུས་
དང་སྲོག་ལའང་ཉེན་ཁ་ཡོད་པ་དང་ཕྱི་མར་ངན་སོང་དུ་སྐྱེ་བར་འགྱུར་
116



བས་ན།
ཆང་སྤང་བ་ལ་རྣམ་པ་ཀུན་ཏུ་ནན་ཏན་དུ་བྱ་རིགས་སོ།།
དྲུག ཁྲི་སྟན་ཆེ་མཐོ།
གསུམ་པ་བརྟུལ་ཞུགས་ཀྱི་ཡན་ལག་ལ་གསུམ་སྟེ། དང་པོ་ཁྲི་སྟན་
ཆེ་མཐོ་ནི། རིན་ཐང་ཅན་གྱི་སྟན་དང་ཁྲི་སོགས། གསེར་དངུལ་ཙན་དན་
དང་རིན་པོ་ཆེའི་རིགས་ལ་སོགས་པས་བྱས་པའི་ཁྲི་ཆེན་པོ་དང་ཟ་འོག་
དར་ཟབ་ཐེར་ཕྲུག་སྟག་གཟིག་གི་པགས་པ་ལ་སོགས་པས་བྱས་པའི་སྟན་
ཆེན་པོ་དང་། རིན་ཐང་མི་ཆེ་ཡང་ཁྲུ་གང་ལས་ལྷག་པའི་མཐོན་པོའི་སྟེང་དུ་
འདུག་པར་མི་བྱ་བའོ།།
ཆོས་འཆད་པ་སོགས་དགོས་པ་ཅན་ལ་ཁྲི་སྟན་ཆེ་མཐོ་གནང་ཞིང་
བསོད་ནམས་ཀྱི་ཚོགས་སུ་འགྱུར་བར་གསུངས་སོ།།
བདུན། ཕྱི་དྲོའི་ཁ་ཟས།
གཉིས་པ་ཕྱི་དྲོའི་ཁ་ཟས་ནི། སྨྱུང་གནས་ཉིན་དང་པོ་སྦྱོར་བའི་ཉིན།
ཉི་མ་ཕྱེད་ཡན་ཆད་དཀར་གསུམ་གྱི་བཟའ་བཏུང་བྱ་རུང་ལ། འོན་ཀྱང་ཤ་
ཆང་སྒོག་བཙོང་ཏིལ་ལ་ཕུག་བུ་རམ་སོགས་ནི་སྤང་དགོས། ཉི་མ་ཕྱེད་
མན་ཆད་ཇ་དང་ཞུན་མར་ཆུ་གཙང་བཏུང་ཆོག་མོད། དེ་ལས་གཞན་བཟའ་
117



བཏུང་ཅི་ཡང་མི་བྱའོ།།
དམིགས་བསལ་གང་ཟག་ཁམས་ཤིན་ཏུ་ངན་ན་ཕྱི་དྲོ་བུ་རམ་ལ་
བསྟེན་ན་བྱ་རྒྱུད་སྤྱི་ལ་བཀག་པ་ཙམ་ལས་མེད་པས་ཉེས་པ་ཆུང་བར་
འགྲེལ་བཤད་གཞན་དུ་གསུངས་སོ། །
ཉིན་གཉིས་པ་དངོས་གཞི་ལ་ནི། འཇིགས་མེད་གླིང་པས། ཉིན་སྔ་
མ་ཇི་ལྟ་བ་ལས་ཕྱི་ཉིན་ཟས་སྐོམ་ཅུང་ཟད་ཙམ་ཡང་མི་བརྟེན་པ་ལ་སྨྱུང་
བར་གནས་པའི་ཐ་སྙད་བཏགས་པའང་ཤེས་པར་བྱ། ཞེས་གསུངས་པ་
ལྟར། ཉིན་གང་བོར་ཟ་བཏུང་གང་ཡང་སྤྱོད་མི་རུང་བ་མ་ཟད། རབ་མཆིལ་
མའང་མི་མིད། འབྲིང་མཆིལ་མ་མིད་ཆུས་ཁ་སྐོམ་བསལ། ཐ་མ་རྒས་པ་
དང་རླུང་ནད་ཅན་ཚེ་ལ་བར་ཆད་ཡོང་བར་དོགས་པ་རྣམས་ཡིན་ན་འོ་མ་
དང་མར་རྣམས་བསྲེས་ནས་བཟའ་རུང་བར་གསུངས། དེ་ཡང་ཉིན་ཕྱེད་
ཡན་ཆད་ཡིན་གྱི་ཕྱི་དྲོ་ལ་ནི་མ་ཡིན་སྙམ། གཉིད་ཀྱི་ཚེ་མཆིལ་མ་ལྟོར་
སོང་བ་ལ་ཉེས་པ་མེད་དོ་གསུངས་སོ།། །
ཉིན་གསུམ་པ་རྗེས་ལ་ནི། སྦྱོར་དངོས་ལ་ཆོ་གའི་གཞུང་བསྲིང་
བ་ཡིན་ན། ཁམས་དང་བསྟུན་ཏེ། ཁམས་ངན་ན་ཁྲུས་དང་མཆོད་གཏོར་
བཤམས་རྗེས་དཀར་གསུམ་གྱི་ཁ་ཟས་ཅུང་ཟད་སྤྱོད་ལ། འབྲིང་ན་གཏོར་
མ་ཡན་ཆད་ནས་དེ་ལྟར་སྤྱོད། ཁམས་བཟང་ན་དགེ་བསྔོ་ཡན་ཆད་ཚང་
་་
118



བར་གྲུབ་རྗེས་ཁ་ཟས་བྱའོ།།
སྨྱུང་གནས་གདན་གཅིག་མའི་དབང་དུ་བྱས་ན་ནི། ཉིན་གོང་ལ་ཕུད་
མཆོད་ཆང་བུ་སོགས་བཅའ་ལ་དཀར་གསུམ་གཙོའི་ཤ་ཁྲག་མ་འདྲེས་
པའི་ཟས་ལ་གདན་ཐོག་གཅིག་ཏུ་ཟ་བ་མ་གཏོགས་དེ་ཕན་ཆད་ནས་ཕྱི་
ཉིན་སྐྱ་རེངས་མ་ཤར་བར་དུ་ཟས་སྐོམ་གང་ཡང་མི་སྤྱོད་པར་དགེ་སྦྱོར་ལ་
འབད། དུས་མ་ཡིན་པའི་ཁ་ཟས་སྤངས་པའི་དགོས་པ་ནི། སྨྱུང་གནས་ཀྱི་
དྲན་པ་དང་སྐྱོ་བའི་དྲན་པ་འབྱུང་བ་ལ་སོགས་པའི་ཕྱིར་རོ།།
ཐེག་ཆེན་གསོ་སྦྱོ ང་རྐྱང་པའི་དབང་དུ་ན་ཕྱི་དྲོ་ལ་བཏུང་བ་ཙམ་
བརྟེན་རུང་བར་ཁ་ཅིག་གིས་བཤད་དོ། །
དགེ་ཚུལ་སློང་གི་ཕྱི་དྲོའི་ཁ་ཟས་གནང་བཀག་དང་སྨྱུང་གནས་
གཉིས་ཅུང་ཟད་མི་འདྲ་བ་ཡོད་པས་ཕན་ཚུན་བསྲེས་པར་མི་བྱའོ།།
བརྒྱད། དྲི་ཕྲེང་རྒྱན་སོགས།
གསུམ་པ་དྲི་སོགས་ནི། དྲི་དང་ཕྲེང་རྒྱན་ཁ་དོག་གར་གླུ་རོལ་མོ་
རྣམས་གཅིག་ཏུ་བརྩིས་ཏེ། དྲི་ཞེས་པ་ནི་ཆགས་སེམས་ཀྱིས་སྤོས་དང་མེ་
ཏོག་གི་དྲི་ལ་སོགས་པ་ལུས་ལ་འཆང་བ་དང་ནི་དྲི་བཟང་གི་ཁུ་བ་སོགས་
ལུས་ལ་བྱུགས་པའོ།།
པ
s
119



= < > =
ཕྲེང་རྒྱན་ཞེས་པ་ནི་གཡུ་དང་བྱི་རུ་མུ་ཏིག་དང་མེ་ཏོག་སོགས་ཀྱི་
ཕྲེང་བ་དང་ནི་གསེར་གཡུ་ལ་སོགས་པའི་ཅོད་པཎ་གྱི་རིགས་སྟེ་སྔར་
མེད་པའི་རྒྱན་ནམ་རྒྱུན་ལྡན་མ་ཡིན་པའི་གསར་པ་ལུས་ལ་འདོགས་
པ་དང་། ཁ་དོག་ཅེས་པ་ནི་སྒེག་པའི་ཕྱིར་ལི་ཁྲི་དང་མཚལ་རྒྱ་སྐག་ལ་
སོགས་པ་སོར་མོ་དང་ཁ་ལ་སོགས་ལ་བྱུགས་པ་དང་། གར་ཞེས་པ་ནི་
ཉམས་དགའ་བའི་ཕྱིར་དུ་རྐང་སྟབས་དང་ལག་སྟབས་བྲོ་བརྡུང་བ་སོགས་
དང་། གླུ་ནི་ཆགས་སེམས་ཀྱི་སྒོ་ནས་དབྱངས་འཐེན་དང་བཞས་གཏོང་
སོགས་དང་། རོལ་མོ་ཞེས་པ་ནི་ཆགས་སེམས་དང་བག་མེད་ཀྱི་སྒོ་ནས་
རོལ་མོ་འབུད་བརྡུང་འཁྲོལ་བ་སོགས་སྤང་བར་བྱ་དགོས་སོ།།
རྒྱུ་མཚན་ནི་ཁྲི་སྟན་ཆེ་མཐོ་དང་གླུ་གར་སོགས་ཀྱིས་ནི་དྲེགས་པ་
དང་ང་རྒྱལ་སོགས་རྒྱས་པར་འགྱུར་བ་སོགས་ཀྱིས་འཆལ་བའི་ཚུལ་
ཁྲིམས་ཐག་མི་རིང་བའི་ཕྱིར་ཞེས་གསུངས་སོ།།
དཀོན་མཆོག་ལ་མཆོད་པའི་གླུ་གར་རོལ་མོ་བྱེད་པ་དང་ནི་རིགས་
ལྔ་ཅོད་པཎ་འདོགས་པ་སོགས་ནི་ཉེས་པར་མི་འགྱུར་ཞིང་བསོད་ནམས་
ཀྱི་ཚོགས་སུ་འགྱུར་བར་གསུངས་སོ།།
དེ་ལྟར་ཚུལ་ཁྲིམས་ཀྱི་ཡན་ལག་བཞི་དང་བག་ཡོད་ཀྱི་ཡན་ལག་
གཅིག་བརྟུལ་ཞུགས་ཀྱི་ཡན་ལག་གསུམ་བཅས་བརྒྱད་པོ་སྤོང་སྡོམ་ཚུལ་
120



= ཉྙོ ཙྪིyg =
བཞིན་དུ་བྱ་བ་དང་། ཇོ་བོ་རྗེས་དེའི་སྟེང་གུང་ཚིག་དཀར་གསུམ་ཁོ་ནར་
སྤྱོད་པ་དང་བག་ཡོད་ཀྱི་སླད་དུ་ཟས་གསོལ་རྗེས་ཆབ་ལེན་པ་གཉིས་
བསྣན་པར་མཛད་པ་ཡིན་གསུངས་བས་ཕྱག་ལེན་ལ་ཐེབ་པར་བྱའོ། །
ཡོན་ཏན་ཀུན་གྱི་གཞི་བརྟེན་ཚུལ་ཁྲིམས་ལ།།
ཚུལ་བཞིན་གནས་ལ་བར་ཆད་བདུད་དང་བྲལ།།
བཟང་པོ་སྤྱོད་པའི་ཡོན་ཏན་རབ་རྫོགས་ནས།།
འགྲོ་རྣམས་སྐུ་གཉིས་རྒྱལ་སར་མྱུར་འགོད་སྨོན།།
ཞེས་པ་འདི་ནི་ནང་ཆོས་ལ་དད་འདུན་ཆེ་ཡང་ཐོས་བསམ་ཀྱིས་
དབུལ་ཞིང་བླང་དོར་གྱི་གནས་ལ་རྨོངས་པའི་གང་ཟག་སྤྱི་དང་། བྱེ་བྲག་
གསོ་སྦྱོང་དང་སྨྱུང་གནས་སོགས་ཉམས་སུ་ལེན་པར་འདོད་པའི་ཁྱིམ་པ་
བ་རྣམས་དང་། རྩ་བཞི་ཆང་ལྔ་གྲངས་འདྲེན་ཙམ་ལས་མི་ཤེས་པའི་རབ་
བྱུང་བ་མང་དུ་མཐོང་བས་དེ་དག་ལ་ཕན་པ་ཅུང་ཙམ་རེ་ཡོད་པར་འདུན་
ཞིང་སྨོན་ཏེ་མཁན་སྤྲུལ་གྱི་མིང་ཙམ་འཛིན་པ་པད་མ་བྱང་ཆུབ་ཏུ་འབོད་
པས། སྤྱི་ལོ་ཉིས་སྟོང་བདུན་ལོའི་ཟླ་ཚེས་ལ་རྒྱ་ནག་པེ་ཅིན་ནས་བྲིས་
འགྲོ་ཀུན་བདེ་བའི་རྒྱུར་གྱུར་ཅིག། དགེའོ།།
121



ས་བཅད་གསུམ་པ། འཕགས་པ་སྤྱན་རས་གཟིགས་
བསྐྱེད་རིམ་ལྷའི་རྣལ་འབྱོར་ལ་བསྟེན་ནས་
ཐེག་ཆེན་གསང་སྔགས་སྨྱུང་གནས་
ཉམས་སུ་བླངས་བའི་བླ་མ་འགའི་
རྣམ་ཐར་མདོར་བསྡུས།
དང་པོ། དགེ་སློང་དཔལ་མོའི་རྣམ་ཐར།
དགེ་སློང་དཔལ་མོ་ནི་རྒྱ་གར་ཨོ་རྒྱན་རྒྱལ་པོའི་སྲས་མོ་ཡིན་ལ།
ཉི་འོག་གི་རྒྱལ་པོ་སྡིག་སྤྱོད་ལ་དགའ་བ་ཞིག་ལ་ཆུང་མར་བྱིན། དེར་
མ་སླེབ་ཙམ་དུ་འཁོར་བ་ལ་ཞེན་པ་ལོག་ནས་སྨྱོ་བསྡུ་བྱས་ཏེ་ཕྱིར་ལོག་
ཅིང་རབ་ཏུ་བྱུང་། རིག་པའི་གནས་ལྔ་ལ་མཁས་པར་སྦྱངས། རྟག་པར་
འཕགས་པ་ཐུགས་རྗེ་ཆེན་པོ་བསྒྲུབས་ནས་བཞུགས། འོན་ཀྱང་ཚེ་སྔོན་
122



= © Q&g） =
ལས་ཀྱི་ལྷག་མ་སྨིན་ནས་སྐུ་ལུས་ལ་མཛེ་བྱུང་སྟེ་ཞབས་གཉིས་ཀའི་
སོར་མོ་རྣམས་དང་། ཕྱག་གཡས་པ་མཁྲིག་མ་ནས་ཆད། ལུས་ལ་ན་ཟུག་
བཟོད་དཀའ་བ་བྱུང་ཞིང་རྣག་ཁྲག་དཔག་མེད་ཟགས་ཤིང་བཟའ་བཏུང་
ཡང་དུད་འགྲོ་ལྟར་བཟའ་དགོས་པར་གྱུར་ཚེ། གྲོགས་རྣམས་ཀྱིས་བས་
མཐའ་ཞིག་ཏུ་རྩྭའི་སྤྱིལ་བུ་བཟོས་ནས་དེར་བསྐྱལ་ཅིང་། རང་ཉིད་གཅིག་
པུ་གདུང་བས་ཤུམ་གྱིན་བཞུགས་པ་ལ། ཉིན་ཞིག་རྨི་ལམ་དུ་ཁོ་མོའི་མིང་
བོ་རྒྱལ་པོ་ཨིནྡྲ་བོ་དྷི་བྱོན་ཏེ། ཤེལ་བུམ་བཅུད་ལྡན་ཞིག་སྤྱི་བོར་བཞག་
ནས་འདི་འཕགས་མཆོག་ཐུགས་རྗེ་ཆེན་པོ་ལས་ཞུས་པའི་ཁྲུས་ཆུ་ཡིན་
གསུངས་ནས་མོའི་སྤྱི་བོར་བླུགས། ཨིནྡྲ་བོ་དྷིའི་ཞལ་ནས་ཁྱོད་ནད་འདིའི་
རྐྱེན་གྱིས་མཆོག་གི་དངོས་གྲུབ་མྱུར་དུ་ཐོབ་པར་འདུག་པས་འཕགས་པ་
ཐུགས་རྗེ་ཆེན་པོ་བཅུ་གཅིག་ཞལ་སྒྲུབས་ཤིག་གསུངས་ནས་མི་སྣང་བར་
གྱུར་བ་རྨིས། དེ་ནས་ཉིན་མཚན་ཀུན་ཏུ་ཡི་གེ་དྲུག་མ་དང་། འཕགས་པ་
བཅུ་གཅིག་ཞལ་གྱི་གཟུངས་རིང་ཐུགས་དམ་མཛད་པས་སྐབས་ཤིག་རྨི་
ལམ་དུ་ཁྱེའུ་གཟི་འོད་འབར་བ་སེང་གེ་ལ་བཞོན་པ་ཞིག་བྱུང་ནས། ཁྱོད་
འདིར་མ་སྡོད་པར་ལི་ཁ་ར་ཤིང་འཕེལ་དུ་སོང་ནས་འཕགས་པ་སྤྱན་རས་
གཟིགས་ཕྱག་སྟོང་སྤྱན་སྟོང་དང་ལྡན་པ་བཞུགས་པ་ལ་གསོལ་བ་ཐོབས་
ཤིག་གསུངས་ནས་ལུང་བསྟན། བདུད་རྩིའི་རིལ་བུ་ཞིག་བྱིན། ཁྱེད་སུ་
123



ཡིན་ཞུས་པས། ང་ནི་འཇམ་དཔལ་དབྱངས་གཞོན་ནུར་ཡིན་གསུངས།
དངོས་གྲུབ་ཅིག་ཞུ་བྱས་པས་། ད་ལྟའི་དེ་དག་ཡིན་མོད་གསུངས་ནས་
འཇའ་ཡལ་བ་བཞིན་དུ་སོང་བར་རྨིས། དེ་ནས་བཟུང་བྱམས་དང་སྙིང་
རྗེ་དྲག་པོ་སྐྱེས་བཞིན་འཕགས་པ་ལ་གསོལ་བ་རྩེ་གཅིག་ཏུ་བཏབ་ནས་
ཤར་ཕྱོགས་ལི་ཁ་ར་ཤིང་འཕེལ་དུ་ཕྱིན། གནས་དེར་འཕགས་པ་བཅུ་
གཅིག་ཞལ་སྒྲུབ་ནས་མཆོག་གི་དངོས་གྲུབ་མ་ཐོབ་བར་དུ་གཞན་དུ་མི་
འགྲོ་བའི་དམ་བཅའ་བྱས། བཟའ་བཏུང་ཡིད་ལ་མི་བྱེད་པར་ཡིག་དྲུག་
དང་བཅུ་གཅིག་ཞལ་གྱི་གཟུངས་ཐུགས་དམ་མཛད་པས་ལོ་གཅིག་ཙམ་
ནས། ནད་ཐམས་ཅད་སྦྲུལ་གྱི་ཤུན་པ་ལྟར་བུད་ཅིང་། ཕྱག་གཡས་ཆད་པ་
ཡང་སོར་ཆུད་དེ་སྐུ་ལུས་སྔར་ལས་མཛེས་པ་དང་། ཏིང་ངེ་འཛིན་བསམ་
གྱིས་མི་ཁྱབ་པ་རྒྱུད་ལ་སྐྱེས། བདུད་དང་ལོག་པར་འདྲེན་པའི་ཚོགས་
རྣམས་དབང་དུ་བསྡུས་ཏེ་བྱང་ཆུབ་ཀྱི་སེམས་དང་ལྡན་པར་བྱས་ཤིང་ས་
དང་པོའི་བདེན་པ་མཐོང་། སངས་རྒྱས་རྣམས་ཀྱི་མཛད་པ་ཕྲིན་ལས་ཀྱི་
བདག་ཉིད་དུ་གྱུར། སངས་རྒྱས་དང་བྱང་ཆུབ་སེམས་དཔའ། ཡི་དམ་གྱི་
ལྷ་མང་པོས་ཞལ་གཟིགས། སེམས་ཅན་ཐམས་ཅད་ཀྱི་དོན་དུ་སྨྱུང་གནས་
ཟླ་བ་གསུམ་དུ་མཛད་ནས་མཐར་ཡུལ་དབུས་སུ་བྱོན། དགེ་སློང་མའི་སྐུ་
ལུས་ཟླ་ལྟར་དྭངས་ཤིང་རྒྱས་པ་ལ། མི་རྣམས་ན་རེ། དགེ་སློང་མ་འདི་ནད་
124



གདུག་པ་དེ་ལས་ཐར་ནས་བདེ་བར་སོང་འདུག་ཀྱང་བསླབ་སྡོམ་རྣམ་དག་
སོང་འདུག་གམ་ཞེས་སོགས་ཟེར་བས། སོམ་ཉི་དང་མ་དད་པ་བཟློག་པར་
བྱ་བའི་ཕྱིར། འཕགས་པ་ཁ་སར་པ་ཎིའི་དུས་མཆོད་ཀྱི་ཁྲོམ་གསེབ་ཏུ་
མོ་རང་གི་མགོ་བཅད་དེ་འཁར་གསིལ་གྱི་རྩེར་བཀལ་ཏེ་གར་མཛད་པས་
ཐམས་ཅད་ཀྱིས་གྲུབ་པ་ཐོབ་པར་ཤེས་ཏེ་ལོག་ལྟ་ཅན་རྣམས་ཀྱིས་ལོག་
ལྟ་སྤངས། མི་དད་པ་རྣམས་དད་པར་བྱས། དད་པ་ཅན་རྣམས་ཀྱིས་ཡིད་
ཆེས་རྙེད་ནས། དབང་དང་བྱིན་རླབས་གནང་བས་སློབ་མ་གྲུབ་ཐོབ་མང་
དུ་བྱུང་། ཕྱོགས་ཀུན་ཏུ་སྨྱུང་གནས་ཀྱི་འགྲོ་དོན་མཛད་པས་ཕྲིན་ལས་རྒྱ་
ཆེར་རྒྱས་སོ།།
གཉིས་པ། པཎྜི་ཏ་ཟླ་བ་གཞོན་ནུའི་རྣམ་ཐར།
པཎྜི་ཏ་ཟླ་བ་གཞོན་ནུ་ནི་རྒྱ་གར་ནུབ་ཕྱོགས་ཀྱི་བྲམ་ཟེའི་རིགས་
སུ་འཁྲུངས། ཆུང་ངུའི་དུས་ནས་ཡི་གེ་འབྲི་ཀློག་བསླབ་པས་ཚགས་མེད་
མཁྱེན། དགུང་ལོ་བཅུ་གསུམ་པར་རབ་ཏུ་བྱུང་། སྤྱིར་རིག་པའི་གནས་
ལྔ་ལ་མཁས་ཤིང་ཁྱད་པར་སྒྲ་དང་ཚད་མ་ལ་མཁས་པའི་གྲགས་པ་ས་
སྟེང་ཀུན་ལ་ཁྱབ། དགུང་ལོ་ཉེར་གཅིག་གི་དུས་སུ་བསྙེན་པར་རྫོགས།
125



= ཉྩོ% =
ཐོས་དོན་ཉམས་སུ་ལེན་ཕྱིར་དབུས་མཐའི་གནས་ཀུན་ཏུ་རྒྱུ་ཞིང་སྒྲུབ་པ་
ལ་བརྩེ་གཅིག་ཏུ་བཞུགས་པའི་ཚེ། ཐུགས་རླུང་གི་གེགས་ཤིག་བྱུང་སྟེ་ཅི་
བྱས་ཀྱང་མ་ཕན་པར་དགེ་སློང་མ་དཔལ་མོ་གདན་དྲངས་ནས་བྱིན་གྱིས་
བརླབས་ཏེ་ནད་ལས་ཐར། སྨྱུང་གནས་ཀྱི་གདམ་པ་གནངས་པ་ཉམས་སུ་
བླངས་ནས་འཕགས་པ་སྤྱན་རས་གཟིགས་ཀྱི་ཞལ་དངོས་སུ་མཇལ་ཏེ་སྐྱེ་
བ་དེར་གྲུབ་པ་ཐོབ་བོ།།
གསུམ་པ། པཎྜི་ཏ་ཡེ་ཤེས་བཟང་པོའི་རྣམ་ཐར།
པཎྜི་ཏ་ཡེ་ཤེས་བཟང་པོ་ནི་རྒྱལ་རིགས་སུ་སྐུ་འཁྲུངས། དགུང་ལོ་
བདུན་པར་རབ་ཏུ་བྱུང་། རིགས་པའི་གནས་ལྔར་འཆད་རྩོད་རྩོམ་གསུམ་
ལ་མཁས་ཤིང་། སྐུ་སྟོད་ལ་རྨ་ཞིག་བྱུང་བ་དེ་ལ་མི་མ་ཡིན་གྱི་གནོད་པ་
ཡིན་སྙམ་ནས། གཤིན་རྗེ་གཤེད་ནག་པོའི་གྲུབ་ཐོབ་ཅིག་ཡོད་པ་སྤྱན་
དྲངས། དབང་ཞུས་ཏེ་བསྙེན་པ་མཛད་པའི་སྐུ་ལུས་སུམ་འགྱུར་གྱིས་ཆེ་
རུ་སོང་། ལུས་ལ་ཆུ་བུར་བྱུང་ཞིང་མེ་འབར་བ་འདྲ་བའི་ན་ཟུག་བྱུང་།
ཅི་བྱས་ཀྱང་ཕན་པ་ནི་མ་བྱུང་བས་པཎྜི་ཏ་ཟླ་བ་གཞོན་ནུས་དགེ་སློང་མ་
དཔལ་མོ་གདན་དྲངས་ནས། ཡེ་ཤེས་བཟང་པོས་དགེ་སློང་མ་དེ་ཉིད་ཡང་
126



= <<ཞི
ཞལ་བཅུ་གཅིག་པ་དངོས་སུ་གཟིགས། དད་པ་སྐྱེས་ནས་དགེ་སློང་མ་
ལས་འཕགས་པའི་སྒྲུབ་ཐབས་ཞུས་ཏེ། སྨྱུང་བར་གནས་པ་ལན་བདུན་
མཛད་པས་ཡེ་ཤེས་བཟང་པོའི་ནད་ཐམས་ཅད་དྲག མཆོག་གི་དངོས་
གྲུབ་ཐོབ་པར་གྱུར་ཏོ།།
བཞི་པ། བལ་བོ་པེ་ཉ་བའི་རྣམ་ཐར།
བལ་བོ་པེ་ཉ་བ་ནི། བལ་བོའི་གྲོང་ཁྱེར་ཞིག་ཏུ་སྐུ་འཁྲུངས། ཡབ་
ཡུམ་གྱིས་ཁྱིམ་ཐབས་བྱེད་པར་བསྐུལ་བ་ན། ཁྱིམ་ཐབས་བྱས་པས་
སེམས་ཅན་ལ་ཕན་ནམ་གསུངས། མི་ཕན་དེ་རིགས་རྒྱུད་འཛིན་དགོས་
ཞེས་བྱས་པ་ན། བདག་གིས་སེམས་ཅན་ལ་ཕན་པ་ཞིག་སེམས་འདུག
རིགས་རྒྱུད་ཀྱི་དགོས་པ་མེད་གསུངས་ནས་ཁྱིམ་ཐབས་བྱེད་དུ་མ་འདོད།
དུས་ཀུན་ཏུ་སེམས་ཅན་ལ་སྙིང་རྗེ་འབའ་ཞིག་མཛད། འཇམ་དཔལ་སྨྲ་
བའི་སེངྒེ་བསྒྲུབས་པས་ཞལ་མཇལ། བདག་ཚེ་འདི་ཉིད་ལ་སངས་རྒྱས་
འགྲུབ་པ་ཞིག་ཞུ་བྱས་པས། རྒྱ་གར་དུ་དཔལ་ཡེ་ཤེས་བཟང་པོའི་དྲུང་དུ་
སོང་དེ་ཞལ་བཅུ་གཅིག་པའི་སྒྲུབ་ཐབས་ཞུས་ནས་སྒྲུབས་ཤིག ཚེ་འདི་ལ་
ས་བརྒྱད་པའི་གོ་འཕང་འཐོབ་པར་འགྱུར་རོ་ཞེས་ལུང་བསྟན་ཏོ།།
127



འདིར་རབ་ཏུ་བྱུང་ན་ཡབ་ཡུམ་ཀྱིས་མི་གནང་བས་བདག་རབ་ཏུ་
བྱུང་ནས་སེམས་ཅན་གྱི་དོན་བྱེད་དགོས་སྙམ་ནས་རྒྱ་གར་དུ་བྲོས། རྒྱ་
གར་དུ་བསླེབས་ཏེ་མི་ཞིག་ལ་པཎྜི་ཏ་ཟླ་བ་གཞོན་ནུ་དང་དཔལ་ཡེ་ཤེས་
བཟང་བོ་གང་དུ་ཡོད། ང་ལ་སྟོན་དང་ཁྱོད་ལ་རྔན་པ་སྟེར་བྱས་པས། ཁྱོད་
སེམས་ཅན་གྱི་དོན་སྒྲུབ་ན་ང་ལ་རྔན་པ་མི་དགོས་ཏེ། ཁོང་གཉིས་ནི་
རེ་འགར་རི་བོ་ཏ་ལར་འཕགས་པ་ལས་ཆོས་གསན་དུ་འགྲོ། རེ་འགར་
སེམས་ཅན་གྱི་དོན་བྱེད་ནས་གནས་འདིར་སྡོད་དང་དེར་འགྲོ་ངེས་པ་མེད།
ལས་དང་སྨོན་ལམ་ཡོད་ན་མཇལ་འོངས་བཤད་ནས་སོང་། ས་ག་
ཟླ་བའི་ཚེས་བརྒྱད་ལ་ཡུལ་དབུས་འགྱུར་ཚལ་དུ་ཁ་སར་པ་ཎིའི་དུས་
མཆོད་ཚེ་པཎྜི་ཏ་ཟླ་བ་གཞོན་ནུ་དང་ཡེ་ཤེས་བཟང་པོ་གཉིས་ཞལ་མཇལ།
རང་གི་ལོ་རྒྱུས་རྣམས་ཞི བ་པར་ཞུས་པས་རབ་ཏུ་བྱུང་བར་མཛད།
གདམ་པ་ཟབ་མོ་སྒྲུབ་སླ་བ་སེམས་ཅན་ལ་ཕན་པ་ཞིག་འདི་ལས་ཟབ་པ་
མེད་གསུངས་ཏེ་ཞལ་བཅུ་གཅིག་པའི་དབང་དང་བཅས་པ་གནང་ནས་ལོ་
ལྔའི་བར་འཚོ་བ་བསོད་སྙོམས་མཛད་ནས་བསྒྲུབས་པས། འཕགས་པ་
ཐུགས་རྗེ་ཆེན་པོ་ཕྱག་སྟོང་གིས་གཙོར་མཛད་པའི་སངས་རྒྱས་དང་བྱང་
ཆུབ་སེམས་དཔའ་བསམ་གྱིས་མི་ཁྱབ་པའི་ཞལ་གཟིགས་ཤིང་ཐམས་
ཅད་ཀྱིས་ལུང་བསྟན་པ། རིགས་ཀྱི་བུ་ཁྱོད་ཀྱིས་བྱ་བ་ཆེན་པོ་བྱས་པས་
128



= ©ཡྻོ ཙྩ =
སེམས་ཅན་གྱི་དོན་ལ་དགོངས་ནས་བསྒྲུབས་པ་ལེགས་སོ། །
དུས་གསུམ་གྱི་བདེ་བར་གཤེགས་པ་ཐམས་ཅད་ཀྱི་འཕྲིན་ལས་མ་
ལུས་བསྡུས་པ་འདི་ཁྱོད་ཀྱིས་སེམས་ཅན་ལ་སྟོན་ཅིག་ཅེས་ལུང་བསྟན་
ནས་གྲུབ་པ་ཐོབ། ཕྱིར་རང་ཡུལ་དུ་ལོག་ཚེ་ཆུ་བོ་ཆེན་པོ་ཞིག་གི་འགྲམ་
དུ་ཐོན། གྲུ་བ་མ་ཁོམ་པ་ལ། ཆུ་བོ་དེའི་འགྲམ་དུ་བྱམས་པ་སྒོམ་ནས་
བཞུགས་པས། ཆུ་བོ་དེ་ལ་གནས་པའི་ཀླུ་སྟོབས་ཀྱི་རྒྱུ་ཞེས་པས་ལུས་
དངོས་སུ་བསྟན་སྦྲུལ་ཆེན་པོ་གཅིག་ཏུ་སྤྲུལ་བ་དེའི་སྟེང་ནས་བྱོན་ཆོས་
ཞུས་ཏེ་བཀའ་སྲུང་དུ་ཁས་བླངས། དེ་ནས་བལ་བོ་དང་། རྒྱ་གར་སོགས་
སུ་བྱོན་ནས་སེམས་ཅན་མང་པོ་སྨིན་ཅིང་གྲོལ་བར་མཛད་དོ།།
ལྔ་པ། བྱང་སེམས་ཟླ་བ་རྒྱལ་མཚན་གྱི་རྣམ་ཐར།
བྱང་སེམས་ཟླ་བ་རྒྱལ་མཚན་ཞེས་གྲགས་པ་དེ་ནི། མངའ་རིར་སྤུ་
ཧྲེང་དུ་སྐུ་འཁྲུངས་ཤིང་གཞོན་ནུའི་དུས་ནས་རབ་ཏུ་བྱུང་། སྡེ་སྣོད་གསུམ་
ལ་མཁྱེན་པ་ཐོགས་མེད་རྒྱས། བྱང་སེམས་དེ་ཉིད་བལ་ཡུལ་དུ་བྱོན་ནས་
གྲུབ་ཐོབ་པེ་ཉ་པ་དང་མཇལ། ཐུགས་རྗེ་ཆེན་པོ་བཅུ་གཅིག་ཞལ་གྱི་དབང་
དང་གདམ་པ་རྣམས་གསན། སྨྱུང་གནས་མང་དུ་མཛད། ཞག་བདུན་གྱི་
129



= 6 -
བར་གསོལ་བ་རྩེ་གཅིག་ཏུ་བཏབ་པས་ཇོ་བོའི་ཞལ་མཇལ། སྐྱིད་གྲོང་དུ་
མི་བཅོ་ལྔ་བསད་པའི་བུད་མེད་སྡིག་མོ་ཆེ་སོགས་ལ་སྨྱུང་གནས་བྱེད་དུ་
བཅུག་ནས་སྡིག་ཅན་དག་གྲོལ་བར་མཛད། ས་ཆེན་ཀུན་དགའ་སྙིང་པོ།
འགྲོ་མགོན་ཕག་མོ་གྲུབ་པ། གྲུབ་ཆེན་ཉི་ཕུག་པ་སོགས་འདིའི་སློབ་མ་
ཡིན་ནོ།།
དྲུག་པ། གྲུབ་ཐོབ་ཉི་ཕུག་པའི་རྣམ་ཐར་།
གྲུབ་ཐོབ་ཉི་ཕུག་པ་ནི། མངའ་རིས་སུ་སྐུ་འཁྲུངས། རབ་ཏུ་བྱུང་
ནས་དགུང་ལོ་ཉེར་དྲུག་ཚུན་ལ་མཁས་བཙུན་བཟང་གསུམ་གྱི་གྲགས་
པ་ཕྱོགས་ཀུན་ཁྱབ། མནལ་ལམ་དུ་རྗེ་བཙུན་སྒྲོལ་མས། རིགས་ཀྱི་བུ།
མང་ཡུལ་དུ་སྤྱན་རས་གཟིགས་བྱོན་ཡོད་པས་དེར་སོང་དང་དོན་གཉིས་
འགྲུབ་པར་འགྱུར་རོ་ཞེས་ལུང་བསྟན་ལྟར་བྱོན་པས་བྱང་སེམས་ཟླ་བ་
རྒྱལ་མཚན་དང་མཇལ། ཞལ་བཅུ་གཅིག་པའི་གདམས་ངག་གནང་། བླ་
མའི་བཀའ་ལྟར་བྱང་ཕྱོགས་གངས་རི་ཞིག་ཏུ་རྩམ་པ་བྲེ་ལྔས་རླུང་གནོན་
མཛད་དེ། སྨྱུང་གནས་དང་བཅུད་ལེན་ཁོ་ནས་མི་སུས་ཀྱང་མ་ཚོར་བར་
ལོ་བདུན་བཞུགས་པས་ཕྱག་མཐིལ་ལ་ཉི་ཟེར་ཐལ་བྱུང་དུ་འཆར་བ་
= #2523 ?g
130



= ༢ ད 3 =
སོགས་འབྱུང་བཞི་དྭངས་བའི་མཚན་མ་བརྙེས་སོ།།
རེ་ཞིག་སྨྱུང་གནས་མཛད་པའི་ནམ་ཕྱེད་སྤྱན་ཟུང་ཕྱུང་འགྲོ་བ་ལྟ་
བུའི་སྙིང་ཟུག་བྱུང་བར། མི་དཀར་པོ་ཞིག་གིས། ཁྱོད་ཀྱིས་སྐྱེ་བ་ལྔ་
བརྒྱའི་གོང་དུ་རྒྱ་གར་ལྷོ་ཕྱོགས་སུ་མཉམ་པར་སྐྱེས་ཏེ་གྲུ་སྐྱས་ཉ་བོ་
ཆེའི་མིག་བཅར་བའི་རྣམ་སྨིན་གྱི་ཐ་མ་ཡིན་ཟེར། ཡང་ལན་གཅིག་ཞལ་
འགྲམ་གཡས་སྐྲངས་ནས་ཟུག་རྔུ་མི་བཟོད་པ་ལའང་སྔ་མ་ལྟར་སྐྱེ་བ་དགུ་
བརྒྱའི་གོང་དུ་མ་ཧེའི་འགྲམ་པ་རྡོས་བཅག་པའི་རྣམ་སྨིན་གྱི་ཐ་མ་ཡིན་
ཟེར། དུས་རྒྱུན་དུ་སྨྱུང་གནས་ཁོ་ན་བྱས་པས། སྐྱེ་བ་དེ་འཕོས་མ་ཐག་ཏུ་
ནུབ་ཕྱོགས་བདེ་ལྡན་ཞིང་དུ་བྱང་ཆུབ་བརྙེས་པར་ལུང་བསྟན་ཐོབ། མཐར་
སྨྱུང་གནས་ངག་བཅད་གནང་བཞིན་སྐུ་གཤེགས་པའི་ཚུལ་བསྟན་ཅིང་ངོ་
མཚར་བའི་ལྟས་མཐའ་ཡས་པ་ཡོད་པར་གསུངས་སོ།།
བདུན་པ། སླུ་བ་རྡོ་རྗེ་རྒྱལ་པོའི་རྣམ་ཐར།
སྲུ་བ་རྡོ་རྗེ་རྒྱལ་པོ་ནི། སྲུ་ཡུལ་རྒང་དུ་སྐུ་འཁྲུངས། མཚན་ཚུལ་
ཁྲིམས་དཀོན་མཆོག་ཏུ་བཏགས། རིགས་སད་དེ་དགུང་ལོ་བདུན་པ་ནས་
གྲུབ་ཐོབ་ཉི་ཕུག་པ་དང་མཇལ། དགེ་བསྙེན་ནས་བསྙེན་རྫོགས་བར་རིམ་
131



= 2 =
པར་མནོས། ཐེག་པ་རིམ་པ་གསུམ་ལ་མཁས་ཤིང་བཙུན་པའི་མཆོག་
ཏུ་གྱུར། གྲུབ་ཐོབ་པས་ཁྱོད་མི་གཅིག་ལ་ཆོས་གཅིག་ཆོག་ཅིག་སྟེར་
གསུངས་ནས་སྤྱན་རས་གཟིགས་ཀྱི་དབང་དང་གདམས་ངག་གནང་། མ་
འཆིའི་བར་དུ་སྨྱུང་གནས་བགྱིད་པའི་དམ་བཅའ་ཕུལ་ཏེ་ལོ་ཧྲིལ་བོར་སྤྱང་
གནས་མཛད་པས་དགུང་ལོ་སོ་དྲུག་ཏུ་འགྲོ་བའི་ཟླ་གསུམ་ཚེས་བརྒྱད་ལ་
འཕགས་པའི་ཞལ་གཟིགས། འཕགས་པས་སྐུ་གསུང་ཐུགས་དང་དབྱེ་བ་
མེད་པར་བྱིན་གྱིས་བརླབས། ཁོང་གིས་ཤ་ཆང་ལྗགས་ཐོག་ཏུ་བཞེས་མ་
མྱོང་ལ། འཚོ་བ་བསོད་སྙོམས་ཁོ་ན་མཛད་བཞིན་འགྲོ་དོན་བསམ་གྱིས་མི་
ཁྱབ་པ་མཛད། སྨྱུང་གནས་ཆག་མེད་དུ་གནང་ཞིང་མཐར་སྐུ་གཤེགས་པའི་
གདུང་རྣམས་རང་བསྲེལ་དང་སྤྱན་རས་གཟིགས་ཀྱི་སྐུ་མང་དུ་བྱུང་ངོ་།།
བརྒྱུད་པ། ཞང་སྟོན་དགྲ་འཇིགས་ཀྱི་རྣམ་ཐར།
ཞང་སྟོན་དགྲ་འཇིགས་ནི། སྲུའི་ཕུག་ཏུ་སྐུ་འཁྲུངས་པའི་ཚེ། ཕྱོགས་
ཀུན་ནས་གློག་འབྱིན་པ་དང་། འབྲུག་སྒྲ་སྒྲོག་པ་དང་། ས་གཡོ་བ་སོགས་
ལྟས་མང་དུ་བྱུང་བ་ལ། ཁོང་པ་ལ་དགྲ་ཞིག་ཡོད་པ་དེ་ན་རེ། འདི་འདྲ་རང་
འཇིགས་ཟེར་བ་ལ་མཚན་ལ་དགྲ་འཇིགས་ཞེས་བཏགས་པར་གསུངས་
132



—
—
དགུང་ལོ་བདུན་གྱི་དུས་རབ་ཏུ་བྱུང་ནས་ས་སྐྱ་སོགས་སུ་ལུང་
རིགས་ཀྱི་གྲྭ་བསྐོར་མཛད་དེ་མཁས་པས་སྙན་པ་རྒྱས། བྱང་སེམས་སྤྲུལ་
པའི་དྲུང་ནས་བཅུ་གཅིག་པའི་གདམས་ངག་བསྐོར་ཞུས། སྨྱུང་གནས་
མཛད་ནས་ལོ་གསུམ་དང་ཟླ་བ་བཞི་སོང་བའི་ཚེས་བཅོ་ལྔའི་ནུབ་ཀྱི་ཆ་
དང་པོར་སྒྲོལ་མའི་ཞལ་མཇལ་ལུང་བསྟན། ནུབ་ཀྱི་ཆ་གཉིས་པར་སྨན་
བླ་མཆེད་བརྒྱད། གསུམ་པར་འཕགས་པ་ལ་བྱ་སྤྱོད་རྒྱུད་ཀྱི་ལྷ་མང་པོས་
བསྐོར་བའི་ཞལ་གཟིགས། དབང་བསྐུར་བྱིན་གྱིས་བརླབས། རི་ཁྲོད་
དབེན་པ་བསྟེན་ནས་སུས་ཀྱང་མ་མཐོང་བར་སྨྱུང་གནས་ཟླ་བ་གསུམ་
མཛད་པས་ཚ་ནད་དྲག་པོ་ཞག་བདུན་དུ་བྱུང་སྟེ། ད་རང་འཆིའམ་སྙམ་
པ་ན་ཐོ་རེངས་མནལ་ཟ་ཟི་ཞིག་ལ་སྤྱན་རས་གཟིགས་ཀྱིས་ཁྱོད་ཀྱི་སྐྱེ་
བ་མང་པོའི་གོང་རྒྱ་གར་ཏུ་ཉ་བ་ཞིག་ལ་སྐྱེས་ཏེ་ཉ་རྣམས་གསོན་པོར་ཆུ་
ཚན་ཏུ་བཙོས་ནས་ཟོས་པས་ཆུ་ཚན་ཁོལ་མའི་དམྱལ་བར་ལོ་གྲངས་དུང་
ཕྱུར་དུ་སྡུག་བསྔལ་མྱོང་བའི་ཚེ། བདག་གི་འོད་ཀྱིས་རེག་པས་མིར་སྐྱེས་
ནས་སྐྱེ་བ་བཅུ་དྲུག་བརྒྱུད་པའི་མཐར་ང་ལ་འབྲེལ་བ་བཞག་པས་ད་རེས་
རྗེས་སུ་བཟུང་ཞིང་ནད་འདིས་སྒྲིབ་པའི་ལྷག་མ་དག་པ་ཡིན་གསུངས་
ཏེ་ཕྱག་གིས་བྱབ་པས་སྙུན་ལས་གྲོལ། ལོ་གསུམ་ལ་དཀའ་བ་སྤྱད་ནས་
133



= 4
འཕགས་པའི་བསྐྱེད་རྫོགས་བསྒོམས་པས་གྲུབ་པ་བརྙེས་ཏེ་མཁའ་ལ་
འཕུར་བ་དང་། ཆུ་བོ་གྱེན་དུ་ལྡོག་པ་སོགས་རྫུ་འཕྲུལ་ཡ་མ་ཟུང་དུ་མ་
བསྟན། དགོང་ལོ་དྲུག་ཅུ་རྩ་གཅིག་ལ་ངོ་མཚར་བའི་ལྟས་དཔག་མེད་དང་
བཅས་སྐུ་གཤེགས་མཐར་མ་འོངས་སྐྱེ་འགྲོའི་ཆེད་དུ་རིང་བསྲེལ་དང་
ཐུགས་ལྗགས་སོགས་བྱོན་པའོ།།
དགུ་པ། མཁན་ཆེན་ལྕི་འདུལ་བའི་རྣམ་ཐར།
བྱང་བ་མཁན་ཆེན་རྩི་འདུལ་བ་ནི་གཞོན་ནུའི་དུས་སུ་ནས་རབ་
ཏུ་བྱུང་འདོད་དང་ཆོས་འཆད་པའི་བླ་མ་དགེ་བའི་བཤེས་གཉེན་སོགས་
མཐོང་ཚེ་བདག་ནམ་ཞིག་གི་ཚེ་ན་འདི་ལྟར་འགྲོ་བ་མང་པོར་ཆོས་བསྟན་
པར་གྱུར་ཅིག་གུ་ཞེས་སྨོན་ལམ་བཏབས། དགོངས་ལོ་ཉི་ཤུ་བར་ཕ་མ་
སོགས་གཞན་དབང་གིས་རབ་ཏུ་བྱུང་བའི་གོ་སྐབས་མ་ཐོབ་པར་ལུས།
ཉེར་གཅིག་གི་དུས་སུ་གཅིག་པུ་གྲོགས་མེད་པར་བྲོས་ནས་རབ་ཏུ་བྱུང་།
ཐོས་བསམ་ལ་ནན་ཏན་མཛད་པའི་སྡེ་སྣོད་གསུམ་ལ་མཁས་ཤིང་བཙུན་
པའི་མཆོག་ཏུ་གྱུར། མཚན་ཐུགས་རྗེ་བྱང་ཆུབ་ཏུ་གྲགས། སྒྲོལ་མའི་ལུང་
བསྟན་ལྟར་ཞང་སྟོན་རིན་པོ་ཆེ་ལས་བཅུ་གཅིག་ཞལ་གྱི་སྒྲུབ་ཐབས་ཞུས་
134



= 6 > =
ཏེ་སྨྱུང་གནས་སྟོང་ཕྲག་གཅིག་གི་དམ་བཅའ་མཛད་ནས་སུམ་བརྒྱ་སོང་
བའི་ས་ག་ཟླ་བའི་ཚེས་བཅོ་ལྔའི་ཉིན་འཕགས་པ་ཕྱག་སྟོང་སྤྱན་སྟོང་གིས་
ཞལ་གཟིགས་ཤིང་བྱིན་གྱིས་བརླབས་ནས་གྲུབ་པ་བརྙེས། སྐུ་གཤེགས་
ཁར་ད་ནི་བྱམས་པའི་དྲུང་དུ་ཕྱིན་ཞིང་དེ་ནས་བདེ་བ་ཅན་དུ་འགྲོ་ཞེས་
སོགས་གསུངས་ནས་ངོ་མཚར་བའི་ལྟས་དང་བཅས་འདས་སོ།།
བཅུ་པ། ཆོས་རྒྱལ་བདེ་བ་ཅན་གྱི་རྣམ་ཐར།
བྱང་སེམས་བདེ་བ་ཅན་ནི། མདོ་སྨད་དུ་སྐུ་འཁྲུངས་དགུང་ལོ་
བདུན་པར་རབ་དུ་བྱུང་ནས་ཐོས་བསམ་ལ་བརྩོན་ཞིང་ཁྱད་པར་འདུལ་
བ་ལ་མཁས། སྨན་བླ་དང་རྗེ་བཙུན་སྒྲོལ་མ་ཐུགས་དམ་གཙོ་བོར་མཛད།
འཕགས་མས་ལུང་བསྟན་ཏེ་རྩི་འདུལ་བའི་དྲུང་དུ་བྱོན་ནས་སྤྱན་རས་
གཟིགས་ཀྱི་དབང་ཁྲིད་སྒྲུབ་ཐབས་ཞུས། སྨྱུང་གནས་སྟོང་ཕྲག་གཅིག་གི་
དམ་བཅའ་མཛད་ནས་སུམ་བརྒྱ་སོང་བའི་ཚེས་བརྒྱད་ཀྱི་དངོས་གཞིའི་
ནུབ་མོར་དག་སྣང་དུ་པོ་ཏ་ལར་ཕེབས། བཀོད་པའི་ཁྱད་པར་མདོ་ལས་
གསུངས་པ་ལྟར་གཟིགས། འཕགས་པས་ལུང་བསྟན་བྱིན་གྱིས་བརླབས།
ཏིང་ངེ་འཛིན་གྱི་སྒོ་དུ་མ་འཁྲུངས། དེ་ནས་བཟུང་གྲུབ་རྟགས་མངོན་ཤེས་
135



= $ % =
ལ་ཐོགས་པ་མེད་ཅིང་སེམས་ཅན་གྱི་དོན་རྒྱ་ཆེན་པོ་མཛད། མཐར་ངོ་
མཚར་བའི་ལྟས་བཟང་དང་བཅས་རི་བོ་པོ་ཏ་ལར་གཤེགས་སོ།།
བཅུ་གཅིག་པ། མཁན་ཆེན་ཆུ་བཟང་པའི་རྣམ་ཐར།
མཁན་ཆེན་ཆུ་བཟང་པ་ནི། མུས་ལྗོངས་དཀར་དུ་སྐུ་འཁྲུངས།
དགོང་ལོ་བཅུ་གཅིག་པར་དགེ་བསྙེན་གྱི་སྡོམ་པ་མནོས་ནས་རིམ་པར་
རབ་ཏུ་བྱུང་། འཕགས་པས་ལུང་བསྟན་པ་ལྟར་ཆོས་རྒྱལ་བདེ་བ་ཅན་གྱི་
དྲུང་དུ་འཕགས་པའི་སྒྲུབ་ཐབས་ཞུས། བླ་མའི་བཀའ་བཞིན་དེ་ཉིད་དུ་སྨྱུང་
གནས་མཛད་པས་སུམ་བརྒྱ་སོང་བའི་ཚེས་བཅོ་ལྔའི་དངོས་གཞིའི་ནུབ་
མོར་ཕྱག་སྟོང་སྤྱན་སྟོང་ལྷས་ཞལ་གཟིགས། ཁོ་བོས་ཁྱེད་སྒྲུབ་ཡུན་རིང་
ཡང་ད་བར་མ་མཇལ་བའི་ཡུས་གསོལ་བས། འཕགས་པས་ཁྱོད་དང་སྐད་
ཅིག་ཀྱང་མ་བྲལ་བར་ཡོད་ཀྱང་དང་པོ་ངས་ལུང་བསྟན་དུས་སུ་ཁྱོད་ཀྱིས་
འདི་བདུད་ཀྱི་སྤྲུལ་བ་ཡིན་ནམ་སྙམ་དུ་དོགས་པ་ཟོས་པ་དེས་བསྒྲིབས་
པ་ཡིན་གསུངས་ནས་བྱིན་གྱིས་བརླབས། སེམས་ཅན་གྱི་དོན་དཔག་
མེད་གྱིས་ཤིག་ཅེས་པའི་ལུང་བསྟན། སྐུ་གཤེགས་ཏེ་སྐུ་ཕུང་ཞག་བདུན་
བཞག་ན་འཇའ་ལུས་སུ་ཡལ་རྒྱུ་ཡིན་པ་ལ། ཞག་གསུམ་ནས་བྱས་པ་ལོ་
136



བདུན་པའི་ཚོད་ཙམ་གྱུར་པ་ལ་སློབ་ཆེན་ཞིག་གིས་མཐོང་སྟེ་རྟེན་སྐལ་མི་
ཐོབ་དོགས་པས་སྐུ་གདུང་ཞུགས་ནས་རིང་བསྲེལ་གྱི་ཕུང་པོར་གྱུར་ཏོ།།
བཅུ་གཉིས་པ། ཆོས་རྗེ་ཤེས་རབ་
འབུམ་གྱི་རྣམ་ཐར་ནི།
ཆོས་རྗེ་ཤེས་རབ་འབུམ་ནི། མདོ་སྨད་དུ་སྐུ་འཁྲུངས། རབ་ཏུ་བྱུང་
ནས་སློབ་གཉེར་གནང་དེ་གྲྭ་སྐོར་མཛད། ཇོ་ནང་ཀུན་སྤངས་བླ་མར་
བསྟེན་ནས་སྦྱོར་དྲུག་བསྒོམས་པས་རྟགས་བཅུ་རྫོགས། མངོན་ཤེས་
ལྔ་ཐོབ་པར་གྲགས། འཇམ་དཔལ་དམར་པོས་ཞལ་གཟིགས། རྗེ་བཙུན་
མས་ལུང་བསྟན་པ་ལྟར། ཆུ་བཟང་པ་ལས་འཕགས་པའི་སྒྲུབ་ཐབས་ཞུས་
ནས་ཟླ་བ་གསུམ་སྨྱུང་གནས་མཛད་པས་འཕགས་པ་བཅུ་གཅིག་ཞལ་ལ་
འཇིགས་པ་བརྒྱད་སྐྱོབ་ཀྱི་བསྐོར་བ་གཟིགས་པ་དེ་ནས་བཟུང་འཕགས་
པ་དང་འབྲལ་མེད་དུ་གྱུར། ཤེས་རབ་ཀྱི་རྩལ་ཤིན་ཏུ་ཆེ་ཞིང་བཤད་སྒྲུབ་
ཀྱི་སྒོ་ནས་བསྟན་འགྲོའི་དོན་དཔག་མེད་མཛད་དེ་སྐུ་གཤེགས་པའི་ཚེ་ན་
ཡང་ངོ་མཚར་བའི་ལྟས་དུ་མ་བྱུང་ངོ་།།
137



9ི
བཅུ་གསུམ་པ། རྒྱས་སྲས་རིན་པོ་ཆེ་
ཐོགས་མེད་ཀྱི་རྣམ་ཐར།
རྒྱས་སྲས་རིན་པོ་ཆེ་ཐོགས་མེད་ཞབས་ནི། ཕྱི་ལོ་༡༢༩༥ བོད་རབ་
བྱུང་ལྔ་བའི་ཤིང་ལུག་ལོར། གཙང་ཕུ་ལ་བྲག་སྐྱར་ཞེས་བྱའི་ཡུལ་དེར་
ས་གཡོ་ཞིང་མེ་ཏོག་གི་ཆར་བབས་པ་སོགས་ངོ་མཚར་དང་བཅས་ཏེ་སྐུ་
བལྟམས། བརྡ་འཕྲོད་ཙམ་ཉིད་ནས་བདག་ལས་གཞན་གཅེས་ཀྱི་ཐུགས་
བཅོས་མིན་དུ་འཁྲུངས། སྐབས་ཤིག་ནོར་ལུག་སྐྱོང་བཞིན་པར་སྔོན་གྱི་
ལས་འཕྲོ་སད་དེ་དམ་ཆོས་ཀྱི་ཕྱིར་ཏུ་བྲོས། རབ་ཏུ་བྱུང་ནས་དབུ་ཕར་
འདུལ་མཛོད་ཀྱི་གཞུང་དག་ཐུགས་སུ་ཆུད། ཆོས་རྗེ་ཤེས་རབ་འབུམ་
ལས་སྦྱོར་དྲུག་གསན། བླ་མས་འཕགས་པ་བཅུ་གཅིག་ཞལ་སྐྱེ་བ་དུ་མའི་
ལྷ་སྐལ་དུ་དགོངས་ནས་དབང་ཁྲིད་སྒྲུབ་ཐབས་གནང་། །
ལོ་ཉི་ཤུ་ལ་སྨྱུང་གནས་དང་བློ་སྦྱོང་གཙོ་བོར་གྱུར་པའི་ཉམས་
བཞེས་མཛད། ཞལ་བཅུ་གཅིག་པ་ལ་དོན་ཡོད་ཞགས་པ་ལྷ་ལྔ་སོགས་
སྤྱན་རས་གཟིགས་ཀྱི་ལྷ་ཚོགས་དཔག་དུ་མེད་པས་བསྐོར་བ་ཞལ་
གཟིགས་ཤིང་བྱིན་གྱིས་བརླབས་པས་འཕགས་པ་དང་དབྱེར་མི་ཕྱེད་པའི་
སྟོང་ཉིད་སྙིང་རྗེ་ཁྱད་པར་ཅན་རྒྱུད་ལ་འཁྲུངས་ཏེ། རྟག་ཏུ་རང་སྐྱོན་ཁོ་
138



ནར་བརྟགས་ཤིང་གཞན་སྐྱོན་མི་བརྟགས་པར་མཆོག་དམན་ཀུན་གྱི་ཡོན་
ཏན་གླེང་བ་འབའ་ཞིག་ལྷུར་མཛད། བྱམས་བརྩེའི་མཐུ་ཡིས་དྲུང་དང་ཉེ་
བའི་མི་ཕྱུགས་ཐམས་ཅད་རང་བཞིན་གྱིས་དུལ་ཏེ། རི་དྭགས་དང་གཅན་
གཟན། བྱི་བ་དང་བྱི་ལ། ཁྱི་དང་སྤྲང་པོ་སོགས་ཀྱང་ཕན་ཚུན་གཅིག་གིས་
གཅིག་ལ་སྡང་བའི་སེམས་མེད་པར་བྱིན་གྱིས་བརླབས་ཤིང་འགྲོ་དོན་
དཔག་མེད་མཛད་ནས་ཕྱི་ལོ་༡༣༦༩ལོ་སྟེ་བོད་རབ་བྱུང་དྲུག་པའི་ས་བྱ་
ལོར་སྐུ་གཤེགས་སོ།།
ཞེས་དགེ་སློང་དཔལ་མོ་ནས་རྒྱལ་སྲས་ཐོགས་མེད་བར་གྱི་བླ་མ་
འདི་དག་ནི། སྨྱུང་གནས་ཀྱི་བླ་རྒྱུད་ཡིན་ལ་ད་ལྟ་བོད་ཡུལ་མཐའ་དབུས་
ཀུན་ལ་སྨྱུང་གནས་སྲུང་བ་ཡོད་པ་ཕལ་ཆེར་བླ་མ་འདི་རྣམས་ཀྱི་བཀའ་
དྲིན་དང་རྒྱུད་པ་ཡིན་ནོ།།
དེ་ལྟར་སྤྱན་རས་གཟིགས་ལ་བསྟེན་ནས་གསང་སྔགས་སྨྱུང་གནས་
ཉམས་སུ་ལེན་པའི་བླ་མ་འགའི་རྣམ་ཐར་མདོ་བསྡུས་འདི་ཉིད་ཆོས་སྒོ་
འདི་ལ་ཡིད་ཆེས་ཀྱི་དད་འདུན་སྐྱེས་ཆེད། རབ་རྒྱན་ལྕགས་སྟག་ལོའི་ཟླ་
བཅུ་གཉིས་པར་རྒྱ་ནག་པེ་ཅིན་དུ་བྲག་དཀར་སྤྲུལ་སྐུའི་སྨྱུང་གནས་བླ་མ་
བརྒྱུད་པའི་རྣམ་ཐར་དང་། སི་ཏུ་པཎ་ཆེན་སོགས་ཀྱི་གསུངས་ལས་དམ་
དུམ་དུ་པདྨ་བོ་དྷིས་བསྡུས་ཏེ་བྲིས་པའོ།། སརྦ་མངྒ་ལཾ།།
139



རྦ་
ས་བཅད་བཞི་པ། སྨྱུང་གནས་ཀྱི་ཚོ་ག་བྱ་རྒྱུད་
བདེ་ལམ་བཞུགས་སོ།།
བསྙེན་གནས་[སྨྱུང་གནས]ཀྱི་ཆོ་ག་ཤིན་ཏུ་བསྡུ་ན། ཐོ་རངས་
ལངས་ལ་ཁྲུས་བྱ། སྐྱབས་སེམས་ནི།
འཐགས་བའི་ཐུགས་ནི་སངས་རྒྱས་ཏེ། གསུང་ནི་དམ་ཆོས་སྐུ་
དགེ་འདུན།། གང་ལ་སྐྱབས་མཆི་སེམས་ཅན་དོན།། ཚད་མེད་བཞི་སྒོམ་
ཁྱེད་བསྒྲུབ་བྱ།།
སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་
ཅིག སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག སྡུག་
བསྔལ་མེད་པའི་བདེ་བ་དམ་བ་དང་མི་འབྲལ་བར་གྱུར་ཅིག ཉེ་རིང་
ཆགས་སྡང་གཉིས་དང་བྲལ་བའི་བཏང་སྙོམས་ཆེན་བོ་ལ་གནས་པར་གྱུར་
140



དེ་ནས་སྡོམ་པ་བླང་བ་ནི། སངས་རྒྱས་འཕགས་པ་དགོངས་སུ་
གསོལ།། དེང་ནས་ཉ་སྟོང་བརྒྱད་རྣམས་སུ།། སྲོག་གཅོད་རྐུ་དང་མི་
ཚངས་སྤྱོད།། རྫུན་དང་ཆང་དང་གླུ་གར་རྒྱན།། ཁྲི་སྟན་མཐོ་དང་ཕྱི་
དྲོའི་ཟས།། སྤངས་ཏེ་ཡན་ལག་བརྒྱད་པ་བསྲུང་། ཉོན་མོངས་དགྲ་སྡེ་
འཇོམས་པར་ཤོག ། ལན་གསུམ། དེ་ནས་མདུན་བསྐྱེད་གསལ་གདབ་ནི།
ཨོཾ་སྭ་བྷཱ་ཝ་ཤུདྡྷ་སརྦ་དྷརྨསུ་ཝ་བྷཱ་ཤུ་དྡྷོཉ་ཛྫི།སྟོང་བའི་ངང་ལས་རི་
བོ་ཏ་ལའི་ཞིང།། འོད་སྣང་དཀྱིལ་འཁོར་ཆུ་སྐྱེས་ཟླ་གདན་སྟེང་།། ཧྲིཡིག་
ཡོངས་གྱུར་འཕགས་པ་འཇིག་རྟེན་དབང་།། སྐུ་མདོག་དཀར་གསལ་
མཉམ་པའི་སྟབས་ཀྱི་བཞེངས།། གཡས་པའི་མཆོད་སྦྱིན་གཡོན་བས་བད་
དཀར་འཆང་།། དབུ་སྐྲ་ཐོར་ཚུག་ཟུར་ཕུད་ནོར་བུས་སྤྲས།། རི་དྭགས་
ཀྲིའི་ཤུན་བས་ནུ་མ་བཀབ།། ཀ་ཤའི་ཤམ་ཐབས་ལྟ་ཟུར་གཡོན་དུ་
དཀྲིས།། ཞི་ཚུལ་དགུ་ལྡན་སྙན་ཆ་གདུ་བས་མཛེས།། བྱང་ཆུབ་སེམས་
དཔའི་འོད་ཟེར་ཀུན་ནས་འཐོ།། སངས་རྒྱས་བྱང་སེམས་རིག་འཛིན་དྲང་
སྲོང་བསྐོར། དེ་ལྟར་གསལ་བའི་གནས་གསུམ་ཡིག་འབྲུ་ལས།། རང་
འདྲའི་ཡེ་ཤེས་སེམས་དཔའ་སྤྱན་དྲངས་བསྟིམ།།
དེ་ནས་སྤྱན་འདྲེན་ནི། མ་ལུས་སེམས་ཅན་ཀུན་གྱི་མགོན་གྱུར་
ཅིང་།། བདུད་སྡེ་དབུང་བཅས་མི་བཟད་འཇོམས་མཛད་ལྷ།། དངོས་རྣམས་
141



མ་ལུས་ཇི་བཞིན་མཁྱེན་གྱུར་པ།། བཅོམ་ལྡན་འཁོར་བཅས་གནས་འདིར་
གཤེགས་སུ་གསོལ།། མཆོད་པ་ནི། ཇི་སྙེད་སུ་དག་ཕྱོགས་བཅུའི་
སོགས་ཡན་ལག་བདུན་པ་དང་། མཎྜལ་རྒྱས་བསྡུས་ཅི་རིགས་འབུལ།
དེ་ནས་བྱང་སྡོམ་བླང་པ་ནི།
རྫོགས་པའི་སངས་རྒྱས་གང་བཞུགས་དང་།། གང་དག་འདས་དང་
མ་བྱོན་པ།། དེ་དག་རྗེས་སུ་བདག་སློབ་ཅིང་།། བྱང་ཆུབ་སྤྱད་པ་སྤྱོད་
གྱུར་ཅིག ། ཕ་རོལ་ཕྱིན་དྲུག་རྫོགས་བགྱིས་ནས།། འགྲོ་དྲུག་སེམས་
ཅན་མཐར་བགྱིད་ཤོག ། ཅེས་ལན་གསུམ་བརྗོད་ཅིང་ཡིག་གེ་དྲུག་མ་ལ་
འབད། ཐུན་མཚམས་སུ། ཨོཾ་འཇིག་རྟེན་མགོན་པོ་སོགས་ཀྱི་ཕྱག་གང་
འགྲུབ་བྱའོ།། ལྟུང་བཤགས་དང་། བཟང་སྤྱོད་ལ་སོགས་པའི་བཤགས་
བསྔོ་སྨོན་ལམ་བྱའོ།། ཞེས་པའང་རྒྱལ་བའི་མྱུ་གུ་མཁྱེན་བརྩེའི་ལྷས་
སོ།།།
-
-
-
-
-
འ་
，
ར་
，
་
，
..
-
-
142



ས་བཅད་ལྔ་པ། དགེ་སློང་མ་དཔལ་མོས་
མཛད་པའི་པོ་བསྟོད་བཞུགས་སོ།།
ཨོ་བླ་མ་འཇིག་རྟེན་མགོན་པོ་ལ་ཕྱག་འཚལ་ལོ།། འཇིག་རྟེན་བླ་
མ་སྲིད་པ་གསུམ་གྱིས་བསྟོད་པ་བོ།། ལྷ་ཡི་གཙོ་བོ་བདུད་དང་ཚངས་
པས་བསྟོད་བ་བོ།། ཐུབ་པའི་རྒྱལ་མཆོག་བསྟོད་བས་གྲུབ་པར་མཛད་པ་
བོ།། འཇིག་རྟེན་གསུམ་གྱི་མགོན་པོ་མཆོག་ལ་ཕྱག་འཚལ་ལོ།། བདེ་
གཤེགས་དཔག་མེད་སྐུ་སྟེ་སྐུ་བཟང་འཛིན་པ་པོ།། བདེ་གཤེགས་སྣང་བ་
མཐའ་ཡས་དབུ་རྒྱན་འཛིན་པ་བོ།། ཕྱག་གཡས་མཆོད་སྦྱིན་ཡི་དྭགས་
བཀྲེས་སྐོམ་སེལ་བ་པོ།། ཕྱག་གཡོན་གསེར་གྱི་པད་མས་རྣམ་པར་བརྒྱན་
བ་པོ།། དྲི་ཞིམ་རལ་པའི་ཕྲེང་བ་དམར་སེར་འཁྱུག་པ་པོ།། ཞལ་རས་རྒྱས་
བ་ཟླ་བ་ལྟ་བུར་མཛེས་བ་བོ།། སྤྱན་གྱི་པད་མ་མཆོག་ཏུ་བཟང་ཞིང་ཡངས་
པ་བོ།། ཁ་བ་དུང་ལྟར་རྣམ་དཀར་དྲི་ངད་ལྡན་པ་བོ།། དྲི་མེད་འོད་ཆགས་
143



མུ་ཏིག་ཚོམ་བུ་འཛིན་པ་པོ།། མཛེས་པའི་འོད་ཟེར་སྐྱ་རེངས་དམར་པོས་
བརྒྱན་པ་བོ།། བད་མའི་མཚོ་ལྟར་ཕྱག་ནི་དངར་བར་བྱས་པ་བོ།། སྟོན་
ཀའི་སྤྲིན་གྱི་མདོག་དང་ལྡན་ཞིང་གཞོན་པ་པོ།། རིན་ཆེན་མང་བོས་དབུང་
བ་གཉིས་ནི་བརྒྱན་པ་བོ།། ལོ་མའི་མཆོག་ལྟར་ཕྱག་མཐིལ་གཞོན་ཞིང་
འཇམ་བ་བོ།། རི་དྭགས་ལྤགས་པས་ནུ་མ་གཡོན་པ་བཀབ་པ་པོ།། སྙན་
ཆ་གདུ་བུས་སྒེག་ཅིང་རྒྱན་རྣམས་འཆང་བ་པོ།། དྲི་མ་མེད་པ་བད་མའི་
མཆོག་ལ་གནས་པ་བོ།། ལྟེ་བའི་ངོས་ནི་པད་མའི་འདབ་ལྟར་འཇམ་པ་པོ།།
གསེར་གྱི་སྐ་རགས་མཆོག་ལ་ནོར་བུས་སྨྲས་བ་བོ།། སྟ་ཟུར་དཀྲིས་པས་
རས་བཟང་ཤམ་ཐབས་འཛིན་པ་པོ།། ཐུབ་བའི་མཁྱེན་མཆོག་མཚོ་ཆེན་
ཕ་རོལ་ཕྱིན་པ་པོ།། མཆོག་བརྙེས་བསོད་ནམས་མང་བོ་ཉེ་བར་བསགས་
པ་བོ།། རྟག་ཏུ་བདེ་བའི་འབྱུང་གནས་རྒ་ནད་སེལ་བ་པོ།། གསུམ་མཐར་
མཛད་ཅིང་མཁའ་སྤྱོད་སྤྱོད་པ་སྟོན་པ་བོ།། ལུས་ཅན་མཆོག་སྟེ་བདུད་
དབུང་འཁྲུགས་ལས་རྒྱལ་བ་བོ།། གསེར་གྱི་རྐང་གདུབ་སྒྲ་ཡིས་ཞབས་
ཡིད་འོང་བ་པོ།། ཚངས་པའི་གནས་བ་བཞི་ཡིས་དབེན་པར་མཛད་པ་པོ།།
ངང་བའི་འགྲོས་འདྲ་གླང་ཆེན་དྲེགས་ལྟར་གཤེགས་པ་པོ།། ཡོངས་རྫོགས་
ཉེར་བར་བསགས་ཤིང་བསྟན་པའི་གཉེར་བ་པོ།། འོ་མའི་མཚོ་དང་ཆུ་ཡི་
མཚོ་ལས་སྒྲོལ་བ་བོ།། ཞེས་སོགས་ཀྱིས་ཕྱག་གང་འགྲུབ་བྱའོ།།
144



གང་ཞིག་ཐོ་རངས་ལངས་ནས་རྟག་ཏུ་གུས་པ་ཡིས།། སྤྱན་རས་
གཟིགས་ཀྱི་དབང་བོ་ཡིད་ལ་སེམས་བྱེད་ཅིང་།། བསྟོད་པའི་མཆོག་འདི་
དག་གིས་གསལ་བར་བསྟོད་བྱེད་ན།། དེ་ནི་སྐྱེས་པའམ་བུད་མེད་ཡིན་
ཀྱང་རུང་།། སྐྱེ་བ་འདི་དང་མ་འོངས་སྐྱེ་བ་ཐམས་ཅད་དུ།། འཇིག་རྟེན་
འཇིག་རྟེན་ལས་འདས་དགོས་པ་ཀུན་འགྲུབ་འགྱུར།། དེ་ནས་གསོལ་བ་
གདབ་པ་ནི། འཕགས་པ་སྤྱན་རས་གཟིགས་དབང་དང་།། ཕྱོགས་བཅུའི་
རྒྱལ་བ་སྲས་བཅས་ཀུན།། དེང་འདིར་བདག་ལ་དགོངས་སུ་གསོལ།།
ཕན་བདེ་འབྱུང་གནས་བདེ་གཤེགས་ཀྱི།། བསྟན་པ་དར་ཞིང་རྒྱས་པ་
དང་། བསྟན་པའི་རྩ་ལག་བཤེས་གཉེན་རྣམས།། སྐུ་ཚེ་རིང་ཞིང་འགྲོ་དོན་
འཕེལ།། མཐའ་ཡས་སྐྱེ་དགུ་མ་ལུས་ཀུན།། བདེ་ཞིང་དམ་པའི་ཆོས་ལ་
སྤྱོད།། བྱམས་དང་སྙིང་རྗེའི་སེམས་འབྱོངས་ཤིང་།། ཞི་ལྷག་ཟུང་འབྲེལ་
ཏིང་འཛིན་དང་།། ཇི་ལྟ་ཇི་སྙེད་ཤེས་རབ་ཆེ།། རྒྱུད་ལ་སྐྱེ་བར་བྱིན་གྱིས་
རློབས།། ཞེས་དགེ་སློང་མ་དཔལ་མོས་སོ།།
༥
པ
，
ས་མཚ ས་
་་་
་་
པ
145



ས
ས་བཅད་དྲུག་པ། ཐེག་ཆེན་གསོ་སྦྱོང་གི་སྡོམ་པ་
ལེན་པའི་ཆོ་ག་ནག་འགྲོས་སུ་བཀོད་པ་
སྐལ་ལྡན་བདེ་ལམ།
ཐེག་ཆེན་གསོ་སྦྱོང་ངམ་སྨྱུང་གནས་ཀྱི་སྡོམ་པ་ལེན་པར་འདོད་པ་
དག་གིས། སངས་རྒྱས་དང་བྱང་སེམས་སོགས་ཀྱི་མཛད་པ་ཁྱད་པར་
ཅན་སྟོན་པའི་དུས་ཆེན་ནམ་དུས་གང་གི་ཚེ་ཡིན་ཡང་རུང་ཐོག་མར་སྡོམ་
པ་ལེན་པའི་གནས་གཙང་ཞིང་ཡིད་འོང་བྱ་བ་དང་། སྐུ་གསུང་ཐུགས་རྟེན་
གྱི་མདུན་དུ་རུང་བའི་མཆོད་པ་ཅི་འབྱོར་བཤམས་ནས། ནམ་ལངས་ལག་
རིས་མཐོང་ཙམ་གྱི་དུས་སུ། ཁྲུས་དང་གཙང་སྦྲ་བྱ་ལ། རྟེན་ནམ་ཚོགས་
ཞིང་དྲུང་དུ་ཕྱག་ལན་གསུམ་འཚལ་ནས་ཐལ་མོ་སྦྱར་བ་སོགས་གུས་པའི་
སྤྱོད་ལམ་བཅས། ཐོག་མར་སྐྱབས་སེམས་བྱ་བ་ནི།
སངས་རྒྱས་ཆོས་དང་ཚོགས་ཀྱི་མཆོག་རྣམས་ལ།། བྱང་ཆུབ་
བར་དུ་བདག་ནི་སྐྱབས་སུ་མཆི།། བདག་གིས་སྦྱིན་སོགས་བགྱིས་པའི་
146



==
བསོད་ནམས་ཀྱིས།། འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །
ཅེས་ལན་གསུམ་དང་། ཚད་མེད་བཞི་ནི།
སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་
ཅིག སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག སྡུག་
བསྔལ་མེད་པའི་བདེ་བ་དམ་པ་དང་མི་འབྲལ་བར་གྱུར་ཅིག ཉེ་རིང་
ཆགས་སྡང་གཉིས་དང་བྲལ་བའི་བཏང་སྙོམས་ལ་གནས་པར་གྱུར་ཅིག
ཅེས་སོགས་ལན་གསུམ་བརྗོད། མཆོད་པ་ནི།
ཕྱི་ནང་ཀུན་ཏུ་ལྷ་མིའི་ཡོ་བྱད་དང་།། རོལ་མོ་རྒྱན་ཕྲེང་ཞལ་ཟས་
ན་བཟའ་སོགས།། སྲས་བཅས་རྒྱལ་བའི་སྨོན་ལམ་ལས་བྱུང་བའི།། ཀུན་
བཟང་མཆོད་པའི་སྤྲིན་གྱིས་མཛེས་གྱུར་ཅིག ། ཨོཾ་ཨཱ་ཧཱུཾ། ལན་གསུམ་
གྱིས་མཆོད་པ་བྱིན་གྱིས་རླབས། མཆོད་པའི་སྤྲིན་གཟུངས་ནི།
ན་མོ་རཏྣ་ཏྲ་ཡཱ་ཡ། ན་མོ་བྷ་ག་ཝ་ཏེབཛྲ་སཱ་ར་པྲ་མརྡ་ན། ཏ་ཐཱ་ག་ཏཱ་
ཡ། ཨརྦ་ཏེ་སམྱཀཾ་བུདྡྷཱ་ཡ། ཏདྱ་ཐཱ། ཨོཾ་བཛྲ་བཛྲ། མ་ཧཱ་བཛྲ། མ་ཧཱ་
ཏེ་ཛ་བཛྲ། མ་ཧཱ་བིདྱ་བཛེམ་ཧཱ་བོ་དྷི་ཙིཏྟ་བཛྲ། མ་ཧཱ་བོ་དྷི་མཎྜོ་པ་སཾ་
ཀྲ་མ་ཎབཛེསརྦ་ཀརྨ་ཨཱ་ཝ་ར་ཎ་བི་ཤཱ་དྷ་ན་བཛེ་སྭཱ་ཧཱ། ཞེས་མཆོད་པའི་
སྤྲིན་གཟུངས་འདི་ནི་དྲན་པ་ཙམ་གྱི་ཕྱོགས་བཅུ་དག་ན་བཞུགས་པའི་
སངས་རྒྱས་བཅོམ་ལྡན་འདས་གང་གཱའི་ཀླུང་གི་བྱེ་མའི་རྡུལ་ཕྲ་རབ་སྙེད་
147



ལ་མཆོད་པ་བྱས་པར་འགྱུར་ཞིང་ཞབས་ལ་ཕྱག་བྱས་པར་འགྱུར་རོ།།
མེ་ཏོག་དང་། བདུག་པ་དང་། སྤོས་དང་། མེ་ཏོག་ཕྲེང་བ་དང་། བྱུག་པ་
དང༌། ཕྱེ་མ་དང་། གདུགས་དང་། རྒྱལ་མཚན་དང་། བ་དན་ཐམས་ཅད་
དང་། གདན་དང་། གདིང་བ་དང་། ན་བཟའ་དང་། སྤྱན་གཟིགས་དང་།
བཤོས་གཙང་བ་ལ་སོགས་པ་དང་། རྒྱན་དང་། ལྷབ་ལྷུབ་ཐམས་ཅད་ཀྱིས་
མཆོད་པར་འགྱུར་རོ།། སྡིག་པ་ཐམས་ཅད་དང་བྲལ་བར་འགྱུར་ཞིང་དགེ་
བའི་རྩ་བ་ཐམས་ཅད་དང་ལྡན་པར་འགྱུར་རོ།། སངས་རྒྱས་དང་བྱང་ཆུབ་
སེམས་དཔའ་ཐམས་ཅད་མཐོང་བས་ཡང་དག་པར་དབུགས་འབྱིན་པར་
འགྱུར་རོ།། །
ལྷ་དང་། ཀླུ་དང་། གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་
མཁའ་ལྡིང་དང་། མིའམ་ཅི་དང་། ལྟོ་འཕྱེ་ཆེན་པོ་ཐམས་ཅད་དང་། ལག་ན་
རྡོ་རྗེ་ལ་སོགས་པ་གསང་བའི་བདག་པོ་དང་བཅས་པ་རྣམས་དང་། རྒྱལ་
པོ་ཆེན་པོ་བཞི་རྣམས་ཕྱི་བཞིན་ཡང་དག་པར་འབྲང་ཞིང་སྲུང་བ་དང་།
སྐྱོབ་པ་དང་། སྦེད་པར་བྱེད་དོ།། འདི་ནས་ཤི་འཕོས་ནས་ཀྱང་འཇིག་རྟེན་
གྱི་ཁམས་བདེ་བ་ཅན་དུ་སྐྱེ་བར་འགྱུར་ཏེ། ཡོན་ཏན་གྱི་ཁྱད་པར་འདི་
དག་ནི་མ་བསྒྲུབས་པར་ལན་ཅིག་དྲན་པ་ཙམ་གྱིས་འཐོབ་པར་འགྱུར་རོ།།
གསུངས་སོ།། སྤྱན་འདྲེན་པ་ནི། །
གས
148



མ་ལུས་སེམས་ཅན་ཀུན་གྱི་མགོན་གྱུར་ཅིང་།། བདུད་སྡེ་དབུང་
བཅས་མི་བཟད་འཇོམས་མཛད་ལྷ།། དངོས་རྣམས་མ་ལུས་ཇི་བཞིན་
མཁྱེན་གྱུར་བས།། བཅོམ་ལྡན་འཁོར་བཅས་གནས་འདིར་གཤེགས་སུ་
གསོལ།། བཞུགས་གསོལ་ནི།
བདག་དང་འགྲོ་ལ་ཐུགས་བརྩེའི་ཕྱིར། ཉིད་ཀྱི་རྫུ་འཕྲུལ་མཐུ་ཡིས་
ནི།། ཇི་སྲིད་མཆོད་པ་བདག་བགྱིད་བ།། དེ་སྲིད་བཅོམ་ལྡན་བཞུགས་
སུ་གསོལ།། ཕྱོགས་བཅུའི་རྒྱལ་བ་སྲས་དང་བཅས་པ་མདུན་གྱི་ནམ་
མཁར་མངོན་སུམ་བྱོན་ནས་བཞུགས་པར་བསམ། སྨོན་ལམ་ནི།
རྒྱལ་བ་རྒྱ་མཚོའི་ཚོགས་རྣམས་ལ།། མཆོད་པ་རྒྱ་མཚོ་བསམ་
ཡས་འབུལ།། སེམས་ཅན་རྒྱ་མཚོ་སངས་རྒྱས་ནས།། འཁོར་བའི་རྒྱ་
མཚོ་སྐེམ་པར་ཤོག། ཅེས་སྨོན་ལམ་བྱའོ།། ཚོགས་བསགས་ཡན་ལག་
བདུན་པ་ནི།
ཕྱག་ལན་གསུམ་འཚལ་རྗེས་སམ་ཕྱག་འཚལ་བཞིན། འཕགས་
བ་འཇམ་དཔལ་གཞོན་ནུར་གྱུར་བ་ལ་ཕྱག་འཚལ་ལོ།། ཇི་སྙེད་སུ་དག་
ཕྱོགས་བཅུའི་འཇིག་རྟེན་ན།། དུས་གསུམ་གཤེགས་པ་མི་ཡི་སེངྒེ་ཀུན།།
བདག་གི་མ་ལུས་དེ་དག་ཐམས་ཅད་ལ།།ལུས་དང་ངག་ཡིད་དང་བས་
ཕྱག་བགྱིའོ།། བཟང་བོ་སྤྱོད་པའི་སྨོན་ལམ་སྟོབས་དག་གིས།། རྒྱལ་བ་
149



ཐམས་ཅད་ཡིད་ཀྱིས་མངོན་གསུམ་དུ།། ཞིང་གི་རྡུལ་སྙེད་ལུས་རབ་
བཏུད་པ་ཡིས།། རྒྱལ་བ་ཀུན་ལ་རབ་ཏུ་ཕྱག་འཚལ་ལོ།། རྡུལ་གཅིག་
སྟེང་ན་རྡུལ་སྙེད་སངས་རྒྱས་རྣམས།། སངས་རྒྱས་སྲས་ཀྱི་དབུས་ན་
བཞུགས་པ་དང་།། དེ་ལྟར་ཆོས་ཀྱི་དབྱིངས་རྣམས་མ་ལུས་པ།། ཐམས་
ཅད་རྒྱལ་བ་དག་གི་གང་བར་མོས།། དེ་དག་བསྔགས་པ་མི་ཟད་རྒྱ་མཚོ་
རྣམས།། དབྱངས་ཀྱི་ཡན་ལག་རྒྱ་མཚོའི་སྒྲ་ཀུན་གྱིས།། རྒྱལ་བ་ཀུན་གྱི་
ཡོན་ཏན་རབ་བརྗོད་ཅིང་། བདེ་བར་གཤེགས་པ་ཐམས་ཅད་བདག་གིས་
བསྟོད།། མེ་ཏོག་དམ་པ་ཕྲེང་བ་དམ་པ་དང་།། སིལ་སྙན་རྣམས་དང་བྱུག་
པ་གདུགས་མཆོག་དང་།། མར་མེ་མཆོག་དང་བདུག་སྤོས་དམ་པ་ཡིས།།
རྒྱལ་བ་དེ་དག་ལ་ནི་མཆོད་པར་བགྱི།། ན་བཟའ་དམ་པ་རྣམས་དང་དྲི་
མཆོག་དང་།། ཕྱེ་མ་ཕུར་མ་རི་རབ་མཉམ་པ་དང་། བཀོད་པས་ཁྱད་པར་
འཕགས་པ་མཆོག་ཀུན་གྱིས།། རྒྱལ་བ་དེ་དག་ལ་ནི་མཆོད་པར་གྱི།།
མཆོད་པ་གང་རྣམས་བླ་མེད་རྒྱ་ཆེ་བ།། དེ་དག་རྒྱལ་བ་ཐམས་ཅད་ལ་ཡང་
མོས།། བཟང་བོ་སྤྱོད་ལ་དད་པའི་སྟོབས་དག་གིས།། རྒྱལ་བ་ཀུན་ལ་ཕྱག་
འཚལ་མཆོད་པར་བགྱི།། འདོད་ཆགས་ཞེ་སྡང་གཏི་མུག་དབང་གིས་ནི།།
ལུས་དང་ངག་དང་དེ་བཞིན་ཡིད་ཀྱིས་ཀྱང་།། སྡིག་པ་བདག་གིས་བགྱིས་
པ་ཅི་མཆིས་པ།། དེ་དག་ཐམས་ཅད་བདག་གིས་སོ་སོར་བཤགས།།
150



ཕྱོགས་བཅུའི་རྒྱལ་བ་ཀུན་དང་སངས་རྒྱས་སྲས།། རང་རྒྱལ་རྣམས་དང་
སློབ་དང་མི་སློབ་དང་།། འགྲོ་བ་ཀུན་གྱི་བསོད་ནམས་གང་ལ་ཡང་།། དེ་
དག་ཀུན་གྱི་རྗེས་སུ་བདག་ཡི་རང་།། གང་རྣམས་ཕྱོགས་བཅུའི་འཇིག་
རྟེན་སྒྲོན་མ་དག ། བྱང་ཆུབ་རིམ་པར་སངས་རྒྱས་མ་ཆགས་བརྙེས།།
མགོན་པོ་དེ་དག་བདག་གི་ཐམས་ཅད་ལ།། འཁོར་ལོ་བླ་ན་མེད་པ་བསྐོར་
བར་བསྐུལ།། མྱ་ངན་འདའ་སྟོན་གང་བཞེད་དེ་དག་ལ།། འགྲོ་བ་ཀུན་
ལ་ཕན་ཞིང་བདེ་བའི་ཕྱིར།། བསྐལ་བ་ཞིང་གི་རྡུལ་སྙེད་བཞུགས་པར་
ཡང་།། བདག་གིས་ཐལ་མོ་རབ་སྦྱར་གསོལ་བར་བགྱི།། ཕྱག་འཚལ་བ་
དང་མཆོད་ཅིང་བཤགས་པ་དང་། རྗེས་སུ་ཡི་རང་བསྐུལ་ཞིང་གསོལ་བ་
ཡིས།། དགེ་བ་ཅུང་ཟད་བདག་གིས་ཅི་བསགས་པ།། ཐམས་ཅད་བདག་
གིས་བྱང་ཆུབ་ཕྱིར་བསྔོའོ།། ཚིགས་རྗེས་དོན་དྲན་བཅས་འདོན།
སྡོམ་པ་སྐྱེ་བ་ལ་རྒྱུད་དག་པར་བྱ་བ་ནི།
རང་གཞན་སེམས་ཅན་ཐམས་ཅད་ཀྱི་སྡིག་སྒྲིབ་མ་ལུས་མཎྜལ་གྱི་
རྡུལ་ཕྱིས་པ་ལྟར་སངས་སངས་དག་པར་བསམ། ཞེས་བརྗོད་ནས་ཡི་
གེ་བརྒྱ་བ་ལན་གསུམ། ཡིག་བརྒྱ་མི་ཤེས་ན་ཨོཾ་བཛྲ་ས་ཏྭ་ཧཱུཾ་བརྒྱ་ཕྲག་
བཟླའོ། སྡོམ་པ་ཞུ་བའི་ཡོན་དུ་མཎྜལ་སོ་བདུན་མ་འབུལ་བ་ནི།།
ཨོྃ་བཛྲ་བྷུ་མི་ཨཱཧཱུྃ། གཞི་རྣམ་པར་དག་པ་དབང་ཆེན་གསེར་གྱི་ས་
151



གཞི། ཨོཾ་བཛྲ་རེ་ཏེ་མཧཱུྃ། ཕྱི་ལྕག་རི་འཁོར་ཡུག་གི་བསྐོར་བའི་དབུས་
སུ། ཧཱུྃ་རི་ཡི་རྒྱལ་བོ་རི་རབ། ཤར་ལུས་འཕགས་པོ། ལྷོ་འཛམ་བུ་གླིང་།
ནུབ་བ་ལང་སྤྱོད། བྱང་སྒྲ་མི་སྙན། ལུས་དང་ལུས་འཕགས། རྔ་ཡབ་
དང་རྔ་གཡབ་གཞན། གཡོ་ལྡན་དང་ལམ་མཆོག་འགྲོ སྒྲ་མི་སྙན་དང་སྒྲ་
མི་སྙན་གྱི་ཟླ། རིན་པོ་ཆེའི་རི་བོ། དཔག་བསམ་གྱི་ཤིང་། འདོད་འཇོའི་
བ། མ་རྨོས་པའི་ལོ་ཏོག འཁོར་ལོ་རིན་པོ་ཆེ། ནོར་བུ་རིན་པོ་ཆེ།
བཙུན་མོ་རིན་པོ་ཆེ། བློན་པོ་རིན་བོ་ཆེ། གླང་བོ་རིན་པོ་ཆེ། རྟ་མཆོག་
རིན་པོ་ཆེ། དམག་དབོན་རིན་པོ་ཆེ། གཏེར་ཆེན་བོའི་བུམ་པ། སྒེག་
པ་མ། ཕྲེང་བ་མ། གླུ་མ། གར་མ། མེ་ཏོག་མ། བདུག་སྤོས་མ། སྣང་
གསལ་མ། དྲི་ཆབ་མ། ཉི་མ། ཟླ་བ། རིན་པོ་ཆེའི་གདུགས། ཕྱོགས་
ལས་རྣམ་པར་རྒྱལ་བའི་རྒྱལ་མཚན། ལྷ་དང་མིའི་དཔལ་འབྱོར་ཕུན་
སུམ་ཚོགས་བ་མ་ཚང་བ་མེད་པ་ཚང་ཞིང་ཡིད་དུ་འོང་བ་འདི་ཉིད་སངས་
རྒྱས་དང་བྱང་ཆུབ་སེམས་དཔའ། དྲིན་ཆེན་རྩ་བ་དང་རྒྱུད་པར་བཅས་
བའི་དཔལ་ལྡན་བླ་མ་དམ་པ་རྣམས་ལ་འབུལ་བར་བགྱིའོ།།
ཐུགས་རྗེ་འགྲོ་བའི་དོན་དུ་བཞེས་སུ་གསོལ། བཞེས་ནས་བྱིན་
གྱིས་བརླབ་དུ་གསོལ།
ཞེས་སོགས་མཎྜལ་སོ་བདུན་མ་འདོན་ཞིང་བཤམས། ཡང་ན།
152



ས་གཞི་སྤོས་ཆུས་བྱུགས་ཤིང་མེ་ཏོག་བཀྲམ།། རི་རབ་གླིང་བཞི་ཉི་ཟླས་
བརྒྱན་པ་འདི།། སངས་རྒྱས་ཞིང་ལ་དམིགས་ཏེ་ཕུལ་བ་ཡིས།། འགྲོ་
ཀུན་རྣམ་དག་ཞིང་ལ་སྤྱོད་པར་ཤོག རྡོ་གུ་རུ་རཏྣ་མཎྜལ་བུ་ཙ་མེ་གྷ་
ས་མུ་ཏྲ་ས་ཧྥ་ར་ཎ་ས་མ་ཡེ་ཨདྷཱཧཱུྃ། ཞེས་མཎྜལ་རྒྱས་བསྡུས་ཅི་རིགས་
འབུལ། གསོ་སྦྱོང་ལེན་པ་ནི། ལག་གཉིས་ཐལ་མོ་སྦྱར་ཏེ་འདི་ལྟར་
བསམ། ཐོག་མ་མེད་པ་ནས་ད་ལྟའི་བར་ལས་ཉོན་གྱི་དབང་གིས་འཁོར་བ་
རིགས་དྲུག་གི་གནས་ཀུན་ཏུ། སྐྱེ་བ་གྲངས་ལས་འདས་པ་ཞིག་བླངས།
དེའི་ཚེ་ན་སྡུག་བསྔལ་སྣ་ཚོགས་པས་ཤིན་ཏུ་མནར་མྱོང་། ད་ལྟ་
དགེ་སྒྲུབ་སྡིག་སྤོང་ལ་འབད་པ་ཅི་ནུས་མ་བྱས་ན་སླར་ཡང་འཁོར་བའི་
རྒྱ་མཚོ་ཆེན་པོ་རུ་ཡུན་རིང་ནས་ཡུན་རིང་སྐྱེ་བ་གྲངས་མེད་པར་སྐྱེ་ངེས་
པའི་ཕྱིར་ན། ད་ལྟ་རྙེད་པར་དཀའ་བའི་མི་ལུས་ཐོབ། ཕྲད་པར་དཀའ་
བའི་བླ་མ་དགེ་བའི་བཤེས་གཉེན་དང་ཆོས་ལ་ཕྲད་པའི་གོ་སྐབས་བཟང་
པོ་འདི་ལ་སྨྱུང་གནས་ཀྱི་སྡོམ་པ་ལན་གཅིག་ཙམ་ཞིག་མ་སྲུང་བར། འཚོ་
རྟེན་གནས་གོས་ཟས་མལ་ཅི་ཙམ་ཡོད་ཀྱང་ཆོག་ཤེས་མེད་པར་ཉིན་
མཚན་ཀུན་ཏུ་ཟང་ཟིང་བྲེལ་བྲེལ་གྱི་ངང་ཚེ་འདིའི་དོན་ཁོ་ནར་འབད་དེ།
མི་ལུས་ཐོབ་པ་སོགས་ཀྱི་གོ་སྐབས་བཟང་པོ་ཆུད་ཟོས་སུ་སོང་ན། བླུན་
རྨོངས་དུད་འགྲོ་ལས་ཀྱང་ཐ་ཆད་བསམ། དེས་ན་བདག་གིས་དྲིན་ཅན་
153



མ་རྒན་སེམས་ཅན་ཐམས་ཅད་ཀྱི་ཆེད་དུ་མྱུར་དུ་སངས་རྒྱས་ཀྱི་གོ་འཕང་
འཐོབ་པར་བྱ། དེའི་ཆེད་དུ་སྡོམ་པ་བླང་ལ་ཡང་དག་པར་བསྲུང་བར་
བགྱིའོ་སྙམ་པའི་ཀུན་སློང་དང་བཅས། ཚིག་རྗེས་དོན་དྲན་གྱི་སྒོ་ནས་
འདི་ལྟར།
ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་བདག་ལ་དགོངས་སུ་གསོལ། ཇི་ལྟར་སྔོན་གྱི་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྟ་ཅང་
ཤེས་ལྟ་བུ། གླང་བོ་ཆེན་པོ། བྱ་བ་བྱས་ཤིང་བྱེད་པ་བྱས་པ། ཁུར་
བོར་བ། རང་གི་དོན་རྗེས་སུ་ཐོབ་པ། སྲིད་པ་ཀུན་ཏུ་སྦྱོར་བ་ཡོངས་སུ་
ཟད་པ། ཡང་དག་པའི་བཀའ། ལེགས་པར་རྣམ་པར་གྲོལ་བའི་ཐུགས།
ལེགས་པར་རྣམ་པར་གྲོལ་བའི་ཤེས་རབ་ཅན། དེ་དག་གིས་སེམས་ཅན་
ཐམས་ཅད་ཀྱི་དོན་གྱི་ཕྱིར་དང་། ཕན་པར་བྱ་བའི་ཕྱིར་དང་། གྲོལ་བར་
བྱ་བའི་ཕྱིར་དང་། མུ་གེ་མེད་པར་བྱ་བའི་ཕྱིར་དང་། ནད་མེད་པར་བྱ་
བའི་ཕྱིར་དང་། བླ་ན་མེད་པར་བྱང་ཆུབ་ཀྱི་ཆོས་རྣམས་ཡོངས་སུ་རྫོགས་
པར་བྱ་བའི་ཕྱིར་དུ་གསོ་སྦྱོང་ངེས་པར་མཛད་པ་དེ་བཞིན་དུ། བདག་མིང་
འདི་ཞེས་བགྱི་བས་ཀྱང་། དུས་འདི་ནས་བཟུང་སྟེ་ཇི་སྲིད་སང་ཉི་མ་མ་
ཤར་གྱི་བར་དུ་སེམས་ཅན་ཐམས་ཅད་ཀྱི་དོན་གྱི་ཕྱིར་དང་། ཕན་པར་བྱ་
154



=
=
བའི་ཕྱིར་དང་། གྲོལ་བར་བྱ་བའི་ཕྱིར་དང་། མུ་གེ་མེད་པར་བྱ་བའི་ཕྱིར་
དང་། ནད་མེད་པར་བྱ་བའི་ཕྱིར་དང་། བླ་ན་མེད་པར་བྱང་ཆུབ་ཀྱི་ཆོས་
རྣམས་ཡོངས་སུ་རྫོགས་པར་བྱ་བའི་ཕྱིར་དུ་གསོ་སྦྱོང་ངེས་པར་ཡང་དག་
བར་བླང་བར་བྱའོ།། ཞེས་ལན་གསུམ་བརྗོད། ལན་གསུམ་པ་རྫོགས་པ་
དང་དུས་མཉམ་དུ་རང་རྒྱུད་ལ་སྡོམ་པ་ཐོབ་བྱུང་སྙམ་པའི་དམིགས་པ་དང་
དགའ་བ་སྒོམ། དེ་ནས་ཇི་ལྟར་སྔོན་གྱི་དགྲ་བཅོམ་པ་རྣམས་ཀྱིས་སྲོག་
གཅོད་ལ་སོགས་པའི་ཉེས་སྤྱོད་ཐམས་ཅད་སྤངས་བ་དེ་བཞིན་དུ། བདག་
གིས་ཀྱང་སེམས་ཅན་ཐམས་ཅད་ཀྱི་དོན་དུ་ཉེས་སྤྱོད་དེ་རྣམས་ཉིན་
ཞག་གཅིག་གི་དུས་ཚོད་མ་རྫོགས་ཀྱི་བར་དུ་ཡང་དག་པར་བླངས་ནས།
བསླབ་བྱ་རྣམས་ལ་ཚུལ་བཞིན་དུ་བསླབ་པར་བྱའོ་སྙམ་དུ་བསམ་ལ།
དེང་ནས་སྲོག་གཅོད་མི་བྱ་ཞིང་།། གཞན་གྱི་ནོར་ཡང་བླང་མི་བྱ།།
འཁྲིག་པའི་ཆོས་ཀྱང་མི་སྤྱོད་ཅིང་།། རྫུན་གྱི་ཚིག་ཀྱང་མི་སྨྲའོ།། སྐྱོན་ནི་
མང་བོ་ཉེར་བསྟེན་པའི།། ཆང་ནི་ཡོངས་སུ་སྤང་བར་བྱ། ཁྲི་སྟན་ཆེ་མཐོ་
མི་བྱ་ཞིང་། དེ་བཞིན་དུས་མ་ཡིན་པའི་ཟས།། དྲི་དང་ཕྲེང་བ་རྒྱན་དང་
ནི།། གར་དང་གླུ་སོགས་སྤང་བར་བྱ།། ཇི་ལྟར་དགྲ་བཅོམ་རྟག་ཏུ་ནི།།
སྲོག་གཅོད་ལ་སོགས་མི་བྱེད་ལྟར།། དེ་བཞིན་སྲོག་གཅོད་ལ་སོགས་
སྤང་།། བླ་མེད་བྱང་ཆུབ་མྱུར་ཐོབ་ཤོག ། སྡུག་བསྔལ་མང་འཁྲུགས་
155



སེམས་ཅན་རྣམས།། སྲིད་པའི་མཚོ་ལས་སྒྲོལ་བར་ཤོག ། ཅེས་ལན་
གཅིག་གམ་གསུམ་བརྗོད་ནས་དུས་ད་ལྟ་སྡོམ་པ་ཐོབ་པ་ནས་བཟུང་སྟེ་
སང་དུས་ཚོད་མ་རྫོགས་ཀྱི་བར་དུ་དེ་བཞིན་གཤེགས་པ་རྣམས་ལྟར་
སྲོག་གཅོད་སོགས་མི་བྱ་སྙམ་པའི་དམ་བཅའ་བྱ། ཚུལ་ཁྲིམས་རྣམ་དག་
གི་གཟུངས་ནི།
ཨོཾ་ཨ་མོ་གྷ་ཤི་ལ་སཾ་བྷ་ར། བྷ་ར་བྷ་ར། མ་ཧ་ཤུདྨ་ས་ཏྭ་པདྨ་བི་བྷུ་
Pཏེ། བྷུ་ཛ། དྷ་ར་དྷ་ར། ས་མནྟ། ཨ་ཝ་ལོ་ཀི་ཏེ་ཧཱུཾ་ཕཊ་སྭཱ་ཧཱ། བླ་
མའི་དྲུང་ཡིན་ན་ལན་གསུམ་རྗེས་བཟློས་བྱ་། ལན་བདུན་ནམ་ཉེར་
གཅིག་བཟླའོ།།
གཟུངས་སྔགས་ཀྱི་དོན་ནི།
མོ་ནི་སྔགས་ཀྱི་མགོ་འདྲེན་དང་། ཨ་མོ་གྷ་དོན་ཡོད་པ། ཤི་ལ་
ཚུལ་ཁྲིམས། སཾ་བྷ་ར་ནི་ཚོགས། བྷ་ར་བྷ་ར་ནི་རྒྱས་པ་རྒྱས་པ། མ་ཧ་
ནི་ཆེན་པོ། ཤུད་ནི་དག་པ། ས་ཏྭ་ནི་སེམས་དཔའ། བདྨ་ནི་སྐད་རང་
སོར། བི་ནི་རྣམ་པར། བྷུ་ཥི་ཏ་ནི་བརྒྱན་པ། བྷུ་ཛ་ནི་ཕྱག དྷ་ར་དྷ་ར་
ནི་འཛིན་པ་འཛིན་པ། ས་མན་ཏ་ནི་ཀུན་ནས། ཨ་བ་ལོ་ཀི་ཏེ་ནི་སྤྱན་
རས་གཟིགས་ཞེས་པའི་དོན་ཡིན་པར་གསུངས་སོ།།
སྡོམས་ནི། དོན་ཡོད་པ་ཡི་ཚུལ་ཁྲིམས་ཚོགས།། རྒྱས་རྒྱས་སེམས་
156



དཔའ་དག་པ་ཆེ།། པདྨས་རྣམ་པར་བརྒྱན་པའི་ཕྱག འཛིན་འཛིན་ཀུན་
ལས་སྤྱན་རས་གཟིགས།། ཞེས་པའོ།། སྨོན་ལམ་ནི།
ཁྲིམས་ཀྱི་ཚུལ་ཁྲིམས་སྐྱོན་མེད་ཅིང་།། ཚུལ་ཁྲིམས་རྣམ་པར་དག་
དང་ལྡན།། རློམ་སེམས་མེད་པའི་ཚུལ་ཁྲིམས་ཀྱིས།། ཚུལ་ཁྲིམས་ཕ་རོལ་
བྱིན་རྫོགས་ཤོག ། ཅེས་སོགས་བསྔོ་བ་དང་སྨོན་ལམ་གྱིས་མཐའ་རྒྱུན་
བར་བྱའོ།།
འདི་ནི་རང་ཉིད་གཅིག་པུས་རྟེན་ནམ་ཚོགས་ཞིང་གི་དྲུང་དུ་ལེན་
ཚུལ་གཅོ་བོར་བྱས་པ་ཡིན་གྱི། བླ་མའི་དྲུང་ནས་ལེན་ན་མཎྜལ་ཕུལ་བ་
དང་། བླ་མས་ཀྱང་ཐོག་མཐའ་བར་གསུམ་གྱི་དམིགས་པ་རྣམས་ལེགས་
པར་བརྡ་སྤྲོད་ཅིང་། དངོས་གཞི་སྡོམ་པ་ལེན་སྐབས། སློབ་དབོན་
དགོངས་སུ་གསོལ། ཇི་ལྟར་སྔོན་གྱི་སོགས་དང་། དེང་ནས་སྲོག་གཅོད་
མི་བྱ་ཞིང་། ཞེས་པའི་མཇུག་སློབ་དཔོན་གྱིས་ཐབས་ཡིན་ནོ།། དང་སློབ་
མས་ལེགས་སོ་བརྗོད་དགོས་སོ། །
དེ་ནས་བྱང་ཆུབ་གྱི་སེམས་མི་ཉམས་པར་དྲན་ཤེས་དང་བཅས་
བསྲུང་བར་བྱ་བ་དེ་ནི་ཐེག་ཆེན་གསོ་སྦྱོང་ངམ་ཉེས་སྤྱོད་སྡོམ་པའི་ཚུལ་
ཁྲིམས་ཡིན། དེ་སྤྱན་རས་གཟིགས་ཀྱི་བསྐྱེད་རིམ་ལྷའི་རྣལ་འབྱོར་དང་
འབྲེལ་ནས་སྨྱུང་གནས་སམ་བྱ་རྒྱུད་དཀའ་ཐུབ་སྡོམ་པར་འགྱུར་བར་
157



འདོད་ན་གཙང་སྦྲ་ལ་འབད་ཅིང་ཤ་དང་པགས་རིགས་སོགས་སྤང་ལ་བྱ་
རྒྱུད་སྨྱུང་གནས་ཀྱི་ཆོ་གའི་གཞུང་བཞིན་བྱ་དགོས། ཆོ་ག་སོགས་དེ་
ལྟར་མི་ནུས་ན་རང་གི་སྤྱི་བོར་འཕགས་པ་སྤྱན་རས་གཟིགས་སྒོམ་ནས།
སྐྱོན་གྱི་མ་གོས་སྐུ་མདོག་དཀར།། རྫོགས་སངས་རྒྱས་ཀྱི་དབུ་ལ་
རྒྱན།། ཐུགས་རྗེ་སྤྱན་གྱིས་འགྲོ་ལ་གཟིགས།། སྤྱན་རས་གཟིགས་ལ་
ཕྱག་འཚལ་ལོ།། ཞེས་གང་མང་བརྗོད་ལ་ཕྱག་ཅི་ནུས་འཚལ། ཤེས་ན་
པོ་བསྟོད་དང་ཐུགས་རྗེ་ཆེན་པོའི་གཟུངས་རིང་འདོན། ཡང་ན་ཨོཾ་མ་ཎི་
པདྨེ་ཧཱུཾ། ཞེས་ཡི་གེ་དྲུག་མ་མང་དུ་བཟླའོ། །
ཐེག་ཆེན་གསོ་སྦྱོང་རྐྱང་བ་ཡིན་ན་ཕྱི་དྲོ་བཏུང་བ་ཙམ་སྤྱོད་ཆོག་ལ་
སྨྱུང་གནས་ཀྱི་སྡོམ་པ་ཉམས་སུ་ལེན་པ་ཡིན་ན་ཉིན་གཉིས་པ་ཟས་སྐོམ་
ཅུང་ཟད་ཙམ་ཡང་མི་སྤྱོད་པ་དང་ངག་ཡང་གཅོད་དགོས། སྨྱུང་གནས་
གདན་གཅིག་མ་ཡིན་ན་ཉིན་ཞག་གཅིག་གིས་འགྲུབ་ལ་ཉིན་ཕྱེད་ཕན་ཆད་
ནས་ཟས་སྐོམ་ཅུང་ཟད་ཙམ་ཡང་མི་སྤྱོད་པ་དང་ངག་གཅོད་དགོས། དེ་
དག་ཇི་ལྟར་ཉམས་སུ་ལེན་ཚུལ་དང་། ཁྱད་པར། ཕན་ཡོན་སོགས་ཅུང་
ཟད་རྒྱས་པར་ཁོ་བོས་བྲིས་པའི་ཐེག་ཆེན་སྨྱུང་གནས་ཕན་ཡོན་དང་
བཅས་པ་ཡང་དག་གསལ་བའི་ཐར་ལམ་སྒྲོན་མེ་སྐལ་ལྡན་འཇུག་ངོགས་
སུ་གཟིགས་པར་བྱའོ།།
158



སུ་
= < ) — —
བསྔོ་བ་སྨོན་ལམ་ནི། །
དེང་འདིར་སྨྱུང་གནས་བྱས་པའི་དགེ་བ་དང་།། རང་གཞན་དུས་
གསུམ་བསགས་བའི་ལེགས་ཚོགས་ཀུན།། གཅིག་ཏུ་སྡོམ་དེ་མ་རྒན་
སེམས་ཅན་བསྔོ།། ཚེ་འདིར་སངས་རྒྱས་ཐོབ་བའི་རྒྱུར་གྱུར་ཅིག། གལ་
ཏེ་སྐྱེ་འདིར་སངས་རྒྱས་མ་ཐོབ་ན།། བདག་གཞན་སེམས་ཅན་ལས་ངན་
མི་ལེན་པར།། ཚེ་རབས་ཀུན་ཏུ་བླ་མ་མཆོག་གསུམ་དང་། མི་འབྲལ་ས་
ལམ་ཡོན་ཏན་གོང་འཕེལ་ཤོག ། སྐྱེ་ཀུན་བླ་མ་ལྷག་ལྷས་རྗེས་སུ་བཟུང་།།
བྱང་ཆུབ་སེམས་དང་ཤེས་རབ་ཕུན་ཚོགས་ཀྱིས།། ཕྱོགས་དུས་ཀུན་ཏུ་
ཐེག་ཆེན་ཆོས་སྒྲ་སྒྲོག ། བསྟན་འགྲོའི་དོན་ཀུན་འབད་མེད་འགྲུབ་པར་
ཤོག ། མདོར་ན་རྒྱལ་དང་དེ་སྲས་མ་ལུས་པའི།། མཁྱེན་བརྩེ་ནུས་གསུམ་
མ་ལུས་བདག་འདུས་ཤིང་།། མཐོང་ཐོས་དྲན་རེག་གཙོར་བྱས་སེམས་
ཅན་ཀུན།། བདེ་ལྡན་ཉེར་དྲངས་སྐུ་ལྔ་མངོན་གྱུར་ཤོག ། བླ་མ་མཆོག་
གསུམ་བསླུ་མེད་བདེན་ཚིག་དང་།། ཆོས་ཉིད་གདོད་ནས་དག་པའི་ནུས་
མཐུ་ཡིས།། བདག་གི་ལྷག་བསམ་བསྔོ་སྨོན་མ་ལུས་པ།། མྱུར་ཏུ་མཐར་
ཕྱིན་ཡང་དག་འགྲུབ་གྱུར་ཅིག ། ཅེས་སོགས་བསྔོ་བ་སྨོན་ལམ་བྱ།
ཡང་ན། སྐྱེ་བའི་ཕྲེང་བ་རྣམས་སུ་རང་བདེ་ཡི།། ཞི་བའི་གནས་ལ་
མི་ཆགས་སྲིད་འཁྱམ་པའི།། འགྲོ་རྣམས་བརྩེ་བའི་འཛུམ་གྱིས་ཉེར་དྲངས་
159



= > =
ཏེ།། བདེ་ལྡན་སྣང་མཐའི་གོ་འཕང་མྱུར་ཐོབ་ཤོག། ཅེས་ཐེག་ཆེན་གསོ་
སྦྱོང་གི་སྡོམ་པ་ལེན་པའི་ཆོ་ག་ནག་འགྲོས་སུ་བཀོད་པ་སྐལ་ལྡན་བདེ་
ལམ་ཞེས་བདག་འདྲ་ལ་སྟབས་བདེའི་ཕྱིར་ཕྱོགས་ཙམ་བསྒྲིགས་ནས་
པར་བསྐྲུན་བྱས་མོད། རྗེས་བྱང་ཆུབ་བསྟན་འཛིན་ནས་ཡི་གེ་ཙམ་ལས་
མི་ཤེས་པའི་དགེ་བསྙེན་ཁྱིམ་པ་འགའ་ལ་ཕན་ཕྱིར་མཎྜལ་སོགས་བསྣན་
ནས་ཐར་ཆགས་སུ་འདོན་པར་ཆ་ཚང་བ་ཞིག་ཡོད་ན་ལེགས་ཞེས་པ་ལྟར།
རབ་རྒྱན་ལྕགས་སྟག་ལོའི་ཟླ་བཅུ་གཅིག་པའི་ཚེས་བཅུ་ལ་དེ་ལྟར་ཕྱོགས་
གཅིག་སྒྲིག་པ་པོ་ནི་པད་མ་བྱང་ཆུབ་བམ་མིང་གཞན་ཐུབ་བསྟན་ཨོ་རྒྱན་རྡོ་
རྗེར་འབོད་པ་དེས་སོ།། བསྟན་འགྲོ་ལ་ཕན་པའི་རྒྱུར་གྱུར་ཅིག །
ས༔
160



ས་བཅད་བདུན་པ། ལས་དང་པོ་པ་ལ་ཉེ་བར་
མཁོ་བའི་ལེགས་བཤད་པད་མ་དཀར་
པོའི་ཆུན་པོ་ཞེས་བྱ་བ།
མཁྱེན་པའི་རིག་སྟོང་ཆོས་སྐུའི་ནམ་མཁའ་ལ།།
བརྩེ་བའི་འོད་གསལ་ལོངས་སྐུའི་ཉི་མ་ཤར།།
ནུས་པའི་ཕྱོགས་མེད་སྤྲུལ་སྐུའི་འོད་སྣང་ཅན།།
སྐུ་གསུམ་བླ་མ་སྙིང་གི་པད་མོར་བཞུགས།།
དུག་གིས་བསླད་པའི་བཟའ་བཏུང་མང་ན་ཡང་།།
ཅི་ཙམ་སྤྱོད་ཀྱང་སྲོག་གི་གཤེད་མ་བཞིན།།
དམ་ཆོས་སེམས་ཀྱི་ཞིང་ལ་མ་ཕན་ན།།
161



ཆོས་གཟུགས་རྐྱང་བ་བསྟན་པའི་གཤེད་དུ་སེམས།།
གསང་བ་སེམས་ཀྱི་དེ་ཉིད་མ་རྟོགས་ན།།
ཕྱི་ཚུལ་ལུས་ངག་རྐྱང་བ་ངལ་བའི་རྒྱུ།།
འདི་ན་སྨྲ་མཁས་ཨ་བུ་ནེ་ཙོ་ཞིག །
རང་གིས་མི་ནུས་གཞན་ལ་ཅུང་ཟད་གདམས།།
དེ་ལ་རྒྱལ་བ་རྫོགས་པའི་སངས་རྒྱས་བཅོམ་ལྡན་འདས་ཐབས་
མཁས་ལ་ཐུགས་རྗེ་དང་ལྡན་པ་མཆོག་གིས་བསྩལ་བའི་དམ་པའི་ཆོས་
ཀྱི་ངོ་བོ་དང་། དེ་ཇི་ལྟར་ལག་ལེན་བྱ་ཚུལ་སོགས་ཤེས་རབ་གསུམ་གྱི་
མིག་མཆོག་ལྡན་པ་དག་ལ་མི་དགོས་ཀྱང་། ཐོས་བསམ་གྱི་སྐལ་བ་མ་
ལྡན་ཡང་དམ་པའི་ཆོས་ལ་དད་ཅིང་འདུན་པའི་ཁྱིམ་པ་རྣམས་ལ་ཅུང་ཙམ་
ཕན་ཕྱིར་བཤད་པར་བྱ་བ་ལ། །
དེ་ལ་དམ་ཆོས་ཞེས་པ་ནི། ལུས་ཅན་རྣམས་ཀྱི་སྒོ་གསུམ་ཡང་དག་
པར་འཆོས་བྱེད་དང་སྒྲིབ་པ་ཟད་པའི་ཐབས་སུ་གྱུར་བ་སྟེ་ལུང་དང་རྟོགས་
པའི་བདག་ཉིད་ཅན། དེ་ཡང་མཁས་མཆོག་དབྱིག་གཉེན་ནས།
སྟོན་པའི་དམ་ཆོས་རྣམ་གཉིས་ནི།།
162



ལུང་དང་རྟོགས་པའི་བདག་ཉིད་དེ།།
དེ་འཛིན་བྱེད་པ་སྨྲ་བྱེད་པ།།
སྒྲུབ་པར་བྱེད་པ་ཁོ་ན་ཡིན།།
ཞེས་གསུངས་པ་ལྟར་། རྒྱལ་བའི་བསྟན་པ་ནི་ལུང་རྟོགས་གཉིས་
ལས། ལུང་གི་བསྟན་པ་ནི། འདུལ་བ་དང་། མདོ་སྡེ། མངོན་པ་གསུམ་ཞེས་
སྡེ་སྣོད་གསུམ་གྱི་བཀའ་དང་དེའི་དགོངས་འགྲེལ་ལ་འཆད་ཉན་སོགས་
ཀྱིས་འཛིན་པའམ་གཞི་ལམ་འབྲས་བུའི་དོན་གོ་བར་བྱེད་པ་དེ་ཡིན་ནོ།།
རྟོགས་པའི་བསྟན་པ་ནི། ལུང་གི་བསྟན་པའི་བརྗོད་བྱར་གྱུར་བའི་
ལམ་ལྷག་པའི་བསླབ་པ་ཚུལ་ཁྲིམས་ཀྱི་བསླབ་པ་དང་། ལྷག་པའི་བསླབ་
པ་ཏིང་ངེ་འཛིན་གྱི་བསླབ་པ། ལྷག་པའི་བསླབ་པ་ཤེས་རབ་ཀྱི་བསླབ་པ་
སྟེ། བསླབ་གསུམ་ཉམས་ལེན་ལ་འདེབས་པ་དེ་ཡིན་ནོ།། །
འོ་ན་དམ་ཆོས་སམ་བསྟན་པ་འཛིན་པ་ནི་དེ་ལྟར་སྡེ་སྣོད་གསུམ་
ལ་སྦྱོང་བ་དང་བསླབ་གསུམ་ཉམས་སུ་ལེན་པ་དེ་ཡིན་ན་དེང་གི་དུས་སུ་
གང་ཟག་གཅིག་གི་རྒྱུད་ལ་དེ་འདྲ་དཀོན་པ་མ་ཡིན་ནམ་ཞེ་ན། སྤྱིར་དེ་
ལྟར་དགོས་ཀྱང་ཆུང་ས་ནས་བཤད་ན། ཚིགས་སུ་བཅད་པ་གཅིག་གི་
དོན་ཤེས་པ་ལུང་གི་བསྟན་པ་དང་། དུས་ཐུང་ངུ་སྐད་ཅིག་མ་གཅིག་ཙམ་
ལ་སེམས་ཅན་ལ་གནོད་པ་མི་བྱེད་སྙམ་པའི་དགེ་སེམས་ཉག་མ་གཅིག་
5
ར༔
163



= 6 =
སྐྱེས་ན་དེ་ཡང་རྟོགས་པའི་བསྟན་པ་ཡིན་ཏེ། དཔལ་སྤྲུལ་འཇིགས་མེད་
ཆོས་ཀྱི་དབང་པོས། །
ཐུབ་པའི་སྡེ་སྣོད་རྣམ་པ་གསུམ།།
ཐམས་ཅད་ཤེས་པ་ཡོད་མིན་ཡང་།།
ཚིགས་འབྲུ་གཅིག་གི་དོན་ཤེས་ན།།
དེ་ཡང་ལུང་གི་བསྟན་པ་ཡིན།།
རྒྱལ་བའི་སྲས་ཀྱི་བསླབ་པ་གསུམ།།
ཐམས་ཅད་བསྒྲུབ་པར་དཀའ་མོད་ཀྱང་།།
དགེ་སེམས་སྐད་ཅིག་གཅིག་སྐྱེས་ན།།
དེ་ཡང་རྟོགས་པའི་བསྟན་པ་ཡིན།།
ཞེས་གསུངས་པ་བཞིན་ནོ།།
དམ་པའི་ཆོས་ཀྱི་ངོ་བོ་ནི། གཞན་ལ་མི་འཚེ་བ་སྟེ། བཞི་བརྒྱ་བ་
ལས།
མདོར་ན་ཆོས་ནི་མི་འཚེ་བ།།
དེ་བཞིན་གཤེགས་པ་རྣམས་ཀྱིས་གསུངས།།
ཞེས་དང་། མི་འཚེ་བ་ནི་དམ་པའི་ཆོས་ཀྱི་ངོ་བོ་ཡིན་ལ་ནང་བ་
164



སངས་རྒྱས་པའི་བསྟན་པའི་ཁྱད་ཆོས་ཀྱང་ཡིན་ཏེ། འདི་ལྟར་འཚེ་བ་སྲོག་
གཅོད་ཀྱི་ལས་བྱེད་པ་དགེ་བར་བལྟ་བའི་ཆོས་ལུགས་པ་ཡོད་དེ། བོད་ཀྱི་
གདོད་མའི་ཆོས་ལུགས་དང་། རྒྱ་གར་གྱི་ཕྱི་རོལ་བ་འགའ་དང་། རྒྱ་ནག་
གི་གདོད་མའི་ཆོས་ལུགས་སོགས་ཀྱིས་སེམས་ཅན་གྱི་སྲོག་བཅད་ནས་
ལྷ་དང་གནམ་སོགས་ལ་མཆོད་པ་དང་། ཡེ་ཤུའི་ཆོས་ལུགས་ལ་སྲོག་
མི་གཅོད་པའི་ཁྲིམས་ཡོད་ཀྱང་དེ་ནི་མི་མི་གསོད་པའི་ཁྲིམས་ཙམ་ཡིན་
ལ། སེམས་ཅན་གཞན་བསད་ན་སྲོག་གཅོད་དུ་མི་འགྲོ་བར་མ་ཟད་ཚལ་
དང་ཚོད་མའི་འདུ་ཤེས་ལས་མི་འཇོག་པའི་ཕྱིར་དང་། མ་ཧཱ་མ་ཏའི་ཆོས་
གཞུང་ལྟར་ན། ཀྲིན་ཀྲོས་སམ་ཧོས་ཆོས་ལ་མི་དད་པའི་མི་རྣམས་བསད་
ན། གསོད་མཁན་དེ་ལྷ་ཡུལ་དུ་སྐྱེ་བ་དང་། བསད་པའི་ཤ་ལས་རང་བཞིན་
གྱིས་ཤི་བའི་སེམས་ཅན་གྱི་ཤ་མི་ཟ་བ་དང་། ནོར་ལུག་སོགས་བསད་ན།
གསོད་བྱའི་སེམས་ཅན་དེ་དག་ལྷ་ཡུལ་དུ་འདྲེན་པ་ཡིན་ཟེར་རོ།།
དེས་ན་སངས་རྒྱས་ཆོས་ལུགས་པས་མི་མ་ཟད་སྲོག་ཆགས་འབའ་
འབུ་ཕྲ་མོ་ཙམ་ཡང་གསོད་མི་རུང་པར་བལྟ་བ་ནི་ཆོས་ལུགས་གཞན་དང་
ཐུན་མོང་མིན་པའི་བླ་ན་མེད་པའི་ཁྱད་ཆོས་ཡིན་ནོ།།
ལུས་པོ་ཆེ་ཆུང་མ་ལྟོས་པར།།
ཚེ་སྲོག་གཅོད་པའི་ཚོར་སྣང་དང་།།
ཆd
165



དངངས་སྐྲག་སེམས་ཅན་ཀུན་ལ་སྙོམས།།
ཕྱི་མར་སྲོག་བཅད་རྣམ་སྨིན་ནི།།
ཆུད་མི་ཟ་བར་མྱོང་དགོས་ཞེས།།
ཐམས་ཅད་མཁྱེན་པས་ཞལ་ལས་གསུངས།།
ཆོས་སྒྲུབ་པའི་ལམ་རིམ་ནི། མཛོད་ལས།
ཚུལ་གནས་ཐོས་དང་བསམ་ལྡན་པས།།
སྒོམ་པ་ལ་ནི་རབ་ཏུ་སྦྱོར།།
ཞེས་གསུངས་བ་བཞིན་ཡོན་ཏན་ཀུན་གྱི་གཞི་རྟེན་ནམ་རྣམ་པར་མི་
གཡེང་བའི་རྒྱུ་སོ་ཐར་རིགས་བརྒྱད་ཀྱི་ཚུལ་ཁྲིམས་གང་རུང་ལ་གནས་
ནས། དོན་མ་ཡིན་པ་དང་མི་ཤེས་པའི་རྨོངས་པ་སེལ་བྱེད་ཐོས་པ་ལ་
བརྩོན་པ་དང་། ཐོས་དོན་ཕྱིན་ཅི་མ་ལོག་པར་ངེས་བྱེད་བསམ་པ་དང་ལྡན་
པས། སེམས་རྣམ་རྟོག་སོགས་ལས་རྒྱང་དུ་བསྲིངས་པ་བདེན་དོན་མངོན་
དུ་གྱུར་བྱེད་དེ། སྒོམ་པ་ཞི་ལྷག་ཏིང་ངེ་འཛིན་ལ་སྦྱོར་བར་བྱ་དགོས།
འོན་ཀྱང་གཞུང་ཆེན་ལ་བལྟ་བའི་མིག་དང་ལྡན་ལ་ཤེས་བརྩོན་གྱི་བསོད་
ནམས་ཀྱིས་ཕྱུག་པ་དག་ནི་ལམ་རིམ་དེ་དག་མཁྱེན་ཟིན་དང་འཇུག་
བཞིན་པ་ཡིན་པས་འདི་འདྲར་གསལ་བཤད་དོན་མེད་ཀྱང་། གཞུང་ཆེན་
པོ་མ་མཐོང་བའི་བཙུན་ཆུང་འགའ་དང་། དམ་པའི་ཆོས་ལ་དད་ཅིང་འདུན་
166



= 4W2 =
པའི་ཁྱིམ་པ་རྣམས་ལ་ལམ་རིམ་དེ་དག་རྒྱས་པར་བཤད་པ་ལས། གནས་
སྐབས་སྐྱབས་འགྲོ་དང་དམ་པ་གསུམ་མདོར་བསྡུས་ཤིག་ཤེས་ན་དེ་ཉིད་
གལ་ཆེ་བར་སེམས་པས་བཤད་པར་བྱ་ན།
དང་པོ། སྐྱབས་འགྲོ།
དང་པོ་སྐྱབས་འགྲོ་ནི། ནང་བ་སངས་རྒྱས་པའི་ཆོས་ཀྱི་ཐོག་མ་
སྐྱབས་འགྲོ་ནས་འཇུག་དགོས་པས། སྐྱབས་འགྲོའི་རྒྱུ་ནི་དད་པ་ཡིན་
པས་དང་པོ་རང་རྒྱུད་ལ་དད་པ་བརྟན་པོར་སྐྱེ་བ་གལ་ཆེ། དད་པ་ལ་དབྱེ་
ན་གསུམ་སྟེ། དང་བའི་དད་པ། འདོད་པའི་དད་པ། ཡིད་ཆེས་པའི་དད་
པ་དང་གསུམ་མོ།།
དད་པ་ནི་དཀར་ཆོས་ཡོན་ཏན་ཐམས་ཅད་བསྐྱེད་པའི་ས་བོན་ལྟ་བུ་
ཡིན་ཏེ། མདོ་ལས།
དད་པ་མེད་པའི་མི་རྣམས་ལ།།
དཀར་པོའི་ཆོས་ནི་མི་འབྱུང་ངོ༌།།
ས་བོན་མེ་ཡིས་ཚིག་པ་ལ།།
མྱུ་གུ་སྔོན་པོ་ཇི་བཞིན་ནོ།། ཞེས་དང་།
167



= 82 =
དད་པ་ནོར་དང་གཏེར་དང་རྐང་བའི་མཆོག །
ལག་པ་བཞིན་དུ་དགེ་སྡུད་རྩ་བ་ཡིན།།
ཞེས་སོགས་གསུངས་བས། རང་ཉིད་ལ་དད་པ་མེད་ན་མཆོག་
གསུམ་ལ་བྱིན་རླབས་དང་ཡོན་ཏན་ནུས་མཐུ་ཇི་ལྟར་ཡོད་ཀྱང་ཕན་པ་
དཀའ་སྟེ། དགེ་སློང་བསྐལ་བཟང་དང་། སངས་རྒྱས་ཀྱི་གཅུང་ལྷས་བྱིན་
སོགས་ལྟ་བུ་ཡིན། རང་ལ་ཡིད་ཆེས་ཀྱི་དད་པ་ཡོད་ན་ནི། མཆོག་གསུམ་
གྱི་ཐུགས་རྗེ་དང་བྱིན་རླབས་གང་དུའང་འཇུག དཔེར་ན་རྒན་མོ་ཁྱི་སོས་
སངས་རྒྱས་ལྟ་བུ་ཡིན།
ཨོ་རྒྱན་ཆེན་པོས།
ཡིད་ཁྱེད་ཤེས་ཀྱི་དད་པས་བྱིན་རླབས་འཇུག །
བློ་ཐེ་ཚོམ་དང་བྲལ་ན་ཅི་བསམ་འགྲུབ།། ཅེས་དང་།
དད་པ་ཅན་གྱི་གང་ཟག་ཕོ་མོ་ལ།།
པད་འབྱུང་གང་དུའང་མ་བཞུད་སྒོ་ཉལ་ཡོད།།
ཅེས་སོགས་གསུངས་བ་བཞིན་ནོ།།
སྐྱབས་སུ་འགྲོ་ཡུལ་ནི་སངས་རྒྱས་ཆོས་དགེ་འདུན་ཏེ་དཀོན་
མཆོག་གསུམ་ཡིན་ལ། སངས་རྒྱས་དཀོན་མཆོག་ནི། འདུས་མ་བྱས་
སོགས་ཡོན་ཏན་བརྒྱད་ལྡན་གྱི་སངས་རྒྱས་སྐུ་བཞིའམ་སྐུ་གསུམ་ཡེ་
ATS
168



ཤེས་ལྔའི་བདག་ཉིད་ཅན་ནོ།།
ཆོས་དཀོན་མཆོག་ནི། བསམ་མེད་གཉིས་མེད་སོགས་ཡོན་ཏན་
བརྒྱད་དང་ལྡན་པའི་འགོག་ལམ་གྱི་བདེན་པ་དེ་ཡིན་ལ། ལུང་གི་ཆོས།
འདུལ་བ་དང་། མདོ་སྡེ། མངོན་པ་གསུམ་དང་། རྟོགས་པའི་ཆོས། ཚུལ་
ཁྲིམས་ཀྱི་བསླབ་པ་དང་། ཏིང་ངེ་འཛིན་གྱི་བསླབ་པ། ཤེས་རབ་ཀྱི་བསླབ་
པ་རྣམས་ཆོས་དཀོན་མཆོག་ཡིན་ནོ།།
དགེ་འདུན་དཀོན་མཆོག་ནི། རིག་གྲོལ་གྱི་ཡོན་ཏན་བརྒྱད་དང་ལྡན་
པའི་བྱང་སེམས་འཕགས་པ་སྟེ། ས་བཅུ་ལ་བཞུགས་པའི་བྱང་སེམས་
དག་ཡིན་ལ། ཐེག་དམན་ལྟར་ན་དགེ་སློང་བཞི་ལྡན་ནོ།། །
མདོར་ན་གོ་བདེར་བཤད་ན། སངས་རྒྱས་ནི་ཉེས་སྐྱོན་གྱི་དྲི་མ་
མཐའ་དག་སྤངས་ནས་འཇིགས་དང་སྡུག་བསྔལ་ཐམས་ཅད་ལས་གྲོལ་བ།
རྟོགས་བྱའི་ཡོན་ཏན་མ་ལུས་རྟོགས་པ། གཞན་སྐྱོབ་པའི་ཡོན་ཏན་དང་
ཐབས་ལ་མཁས་པ། སེམས་ཅན་ཀུན་ལ་ཉེ་རིང་མེད་པར་བརྩེ་བ་དང་ལྡན་
པ་དེ་ཡིན། དཔེར་ན་རྒྱལ་བ་ཤཱཀྱ་ཐུབ་པ་ལྟ་བུའོ།།
ཆོས་ནི་སྟོན་པ་སངས་རྒྱས་སོགས་ཀྱི་ཐུགས་རྒྱུད་ན་བཞུགས་པའི་
ལུང་དང་རྟོགས་པའི་བདག་ཉིད་ཅན་ལུས་ཅན་རྣམས་ཀྱི་སྒོ་གསུམ་ཡང་
དག་པར་འཆོས་བྱེད་དང་སྒྲིབ་པ་ཟད་པའི་ཐབས་སུ་གྱུར་བ་དེ་ཡིན་ནོ།།
169



དགེ་འདུན་ནི་བྱང་ཆུབ་ཀྱི་སེམས་སོགས་དགེ་བའི་ཆོས་དང་རང་
རྒྱུད་དབྱེར་མི་ཕྱེད་པའི་བདག་ཉིད་ཅན་དཔེར་ན་བླ་མ་དགེ་བའི་བཤེས་
གཉེན་དམ་པ་ལྟ་བུའོ།།
གཞན་འདི་ལ་ཐེག་དམན་དང་གསང་སྔགས་སོགས་ཀྱི་སྐྱབས་ཡུལ་
ངོས་བཟུང་ཚུལ་མི་འདྲ་བ་དང་རྒྱུའི་སྐྱབས་དང་འབྲས་སྐྱབས་སོགས་ཀྱི་
རྣམ་གཞག་ཡོད་ཀྱང་སྐབས་འདིར་མི་སྤྲོའོ། །
སྐྱབས་འགྲོའི་ངོ་བོ་ནི། དུས་དེང་ནས་བཟུང་དཀོན་མཆོག་གསུམ་
ཁྱེད་ལས་སྐྱབས་དང་སྐྱོབ་པ་མེད་པས་འདི་དང་ཕྱི་མ་བར་དོ་ཀུན་ཏུ་སྐྱིད་
སྡུག་ལེགས་ཉེས་མཐོ་དམན་ཅི་བྱུང་ན་ཡང་ཁྱེད་ལ་སྐྱབས་སུ་འགྲོ་སྙམ་
པའི་ཡིད་ཆེས་ཀྱི་སྒོ་ནས་སྐྱབས་གནས་སུ་དམ་བཅའ་བ་དེའོ།།
སྐྱབས་སུ་འགྲོ་ཚུལ་ནི། སངས་རྒྱས་ལ་སྟོན་པ། ཆོས་ལ་ལམ། དགེ་
འདུན་ལ་ལམ་སྒྲུབ་པའི་གྲོགས་སུ་མོས་ཏེ་སྐྱབས་སུ་འགྲོ་དགོས། དེ་ནི་
ཐུན་མོང་སྤྱིའི་སྐྱབས་འགྲོ་ཡིན། ལུས་ངག་ཡིད་གསུམ་བླ་མ་ལ་འབུལ།
ཡི་དམ་ལ་བསྟེན། མཁའ་འགྲོ་ལམ་སྒྲུབ་པའི་གྲོགས་ཀྱི་ཚུལ་ཏུ་རྩ་བ་
གསུམ་ལ་སྐྱབས་སུ་འགྲོ་བ་ནི་ཐུན་མིན་གསང་སྔགས་ནང་གི་སྐྱབས་འགྲོ་
ཡིན། རྩ་སྤྲུལ་སྐུར་བརྟེན། རླུང་ལོངས་སྐུར་སྦྱངས། ཐིག་ལེ་རང་བཞིན་
བྱང་ཆུབ་སེམས་ཆོས་སྐུར་དག་པའི་ཕྱིར་སྐྱབས་སུ་འགྲོ་བ་ནི་གསང་བའི་
170



སྐྱབས་འགྲོ་ཡིན། སྐྱབས་ཡུལ་དེ་དག་གི་ཐུགས་རྒྱུད་ན་བཞུགས་པའི་ཡེ་
ཤེས་ངོ་བོ་སྟོང་བ། རང་བཞིན་གསལ་བ། ཐུགས་རྗེའི་ཀུན་ཁྱབ་གསུམ་
བསྒྲུབ་བྱར་བྱེད་ཅིང་། སྐྱབས་སུ་འགྲོ་བ་ནི་མཐར་ཐུགས་དོན་དམ་གནས་
ལུགས་རྡོ་རྗེའི་སྐྱབས་འགྲོ་ཡིན།
སེམས་པ་ཀུན་སློང་ནི། སྐྱེས་བུ་ཆེ་འབྲིང་ཆུང་གསུམ་གྱི་ཀུན་སློང་
གསུམ་སྟེ། རང་ཉིད་ཕྱི་མར་དམྱལ་བ་ཡི་དྭགས་དུད་འགྲོ་གསུམ་གྱི་
གནས་སུ་སྐྱེ་བ་ལ་འཇིགས་ཤིང་སྐྲག་ནས་མཐོ་རིས་ལྷ་དང་མིའི་གོ་འཕང་
ཐོབ་ཕྱིར་སྐྱབས་སུ་འགྲོ་བ་ནི་སྐྱེས་བུ་ཆུང་ངུའི་སྐྱབས་འགྲོ་ཞེས་བྱའོ།། །
འཁོར་བའི་གནས་རིས་མཐོ་དམན་གང་དུ་སྐྱེས་ཀྱང་སྡུག་བསྔལ་གྱི་
རང་བཞིན་ལས་མ་འདས་པ་ཤེས་ནས། རང་ཉིད་གཅིག་པུ་གྲོལ་བ་ཞི་བ་
མྱང་འདས་ཀྱི་གོ་འཕང་འཐོབ་ཆེད་མཆོག་གསུམ་ལ་སྐྱབས་སུ་འགྲོ་བ་ནི་
སྐྱེས་བུ་འབྲིང་གི་སྐྱབས་འགྲོ་ཞེས་བྱའོ།།
ཐོག་མ་མེད་པའི་དུས་ནས་རང་གི་ཕ་མར་གྱུར་བའི་སེམས་ཅན་
རྣམས་མཐའ་མེད་འཁོར་བའི་རྒྱ་མཚོ་ཆེ་ལས་ཐར་ཏེ་རྣམ་མཁྱེན་རྫོགས་
པའི་སངས་རྒྱས་ཀྱི་གོ་འཕང་ཐོབ་ཆེད་དུ་མཆོག་གསུམ་ལ་སྐྱབས་སུ་
འགྲོ་བ་ནི་སྐྱེས་བུ་ཆེན་པོའི་སྐྱབས་འགྲོ་ཞེས་བྱའོ། །
སྐྱབས་སུ་འགྲོ་བའི་དུས་ཡུན་ནི། ཇི་སྐད་དུ།
171



བསླུ་མེད་དཀོན་མཆོག་རྣམ་གསུམ་པོ།།
བྱང་ཆུབ་བར་དུ་སྐྱབས་སུ་འགྲོ།
ཞེས་གསུངས་པ་ལྟར། །
དེང་ནས་བཟུང་བྱང་ཆུབ་བར་ཏུ་ཡིན་ནོ།།
སྐྱབས་སུ་འགྲོ་དགོས་པའི་རྒྱུ་མཚན་ནི། འཁོར་བའི་སྡུག་བསྔལ་
ལས་ཐར་འདོད་དང་། ཕན་བདེའི་འབྲས་བུ་ཐོབ་པར་འདོད་ཚེ། ངེས་པར་
མཆོག་གསུམ་སྐྱབས་གནས་སུ་བརྟེན་དགོས། དེ་ལས་གཞན་ལྷ་ཀླུ་ཐེའུ་
རང་སོགས་མཐུ་བོ་ཆེ་གྲགས་པ་གང་གིས་ཀྱང་བསྐྱབ་མི་ནུས་པས་ཕྱིར།
བཙུན་པ་ཐོགས་མེད་ནས། །
རང་ཡང་འཁོར་བའི་བཙོན་རར་བཅིངས་པ་ཡི།།
འཇིགས་རྟེན་ལྷ་ཡིས་སུ་ཞིག་བསྐྱབ་པར་ནུས།།
དེ་ཕྱིར་གང་ལ་སྐྱབས་ན་མི་བསླུ་བའི།།
དཀོན་མཆོག་སྐྱབས་འགྲོ་རྒྱལ་སྲས་ལག་ལེན་ཡིན།།
ཞེས་གསུངས་པ་ལྟར་རོ།།
ད་ལྟ་ངེས་འབྱུང་དང་སྙིང་རྗེ། རྒྱུ་འབྲས་ལ་ཡིད་ཆེས། ཆོས་བསྒྲུབ་
འདོད་སོགས་ཡོད་ཡོད་འདྲ་ཡང་། འཁོར་ཡུག་གི་སྣང་བ་དང་གྲོགས་
ངན་སོགས་ནི་བྲིད་མཁས། རང་སེམས་ནི་ཅོལ་ཆུང་། ཐོག་མེད་ནས་མི་
Ss
172



དགེ་བ་དང་ཉོན་མོངས་པ་ལ་གོམས་ཆེ། བསོད་ནམས་ནི་ཆུང་། དེས་
ཕྱིར་ད་ལྟ་དགེ་བ་ཡོད་འཕྲོ་ལ་ཡང་། མི་དགེ་བ་དང་ལོག་ལྟ་ཅན་སོགས་
འགྱུར་འགྲོ་བ་ཧ་ཅང་སླ། དེ་དག་མི་སྐྱེ་བ་དང་མི་དགེ་བའི་རྒྱུན་གཅོད་པ་
ལ་མཆོག་གསུམ་ལས་ལྷག་པ་མེད་པ་ཤེས་པར་བྱས་ནས་རྟག་ཏུ་སྐྱབས་
འགྲོ་བསགས་སྦྱངས་ལ་འབད་པ་གལ་ཆེའོ།།
དེ་ལ་བླ་མ་དང་མཆོག་གསུམ་ལ་མ་འདུས་པའི་སངས་རྒྱས་དང་།
བྱང་སེམས། དགྲ་བཅོམ་པ། ཆོས་སྐྱོང་སྲུང་མ་སོགས་མེད། བླ་མ་ལ་
སྐྱབས་སུ་མཆིའོ། སངས་རྒྱས་ལ་སྐྱབས་སུ་མཆིའོ། ཆོས་ལ་སྐྱབས་སུ་
མཆིའོ། དགེ་འདུན་ལ་སྐྱབས་སུ་མཆིའོ། ཞེས་གསང་སྔགས་ཐེག་ཆེན་
ཐུན་མོང་སྤྱིའི་སྐྱབས་འགྲོ་འདིའམ་ཐུན་མིན་གྲུབ་མཐའ་རང་རང་གི་ཆོ་ག་
སོགས་གཞུང་གི་སྐྱབས་འགྲོ་མང་དུ་བཟླ་ཞིང་ནམ་ཡང་ཡི་དམ་བྱས་ན་
དཀོན་མཆོག་གསུམ་གྱི་བྱིན་རླབས་འཇུག་ཅིང་། བསམ་པ་ཆོས་སུ་འགྲོ
ཆོས་ལ་བར་ཆད་མེད་པར། གནས་སྐབས་ནད་གདོན་འགལ་རྐྱེན་སྡིག་
སྒྲིབ་ཞི་ཞིང་། ཕྱི་ནང་གི་བར་ཆད་ཐམས་ཅད་སེལ་བ་དང་། མཐར་ཐུགས་
ཐར་བའི་ལམ་སྣེ་ཟིན་ཏེ་འཚངས་རྒྱ་བ་ལ་བླ་མ་མཆོག་གསུམ་ལས་ལྷག་
པ་གཞན་མེད་དོ།།
དེང་གི་དུས་སུ་འགའ་རེས་སྐྱབས་འགྲོ་འབུམ་ཕྲག་གཅིག་ཙམ་
173



ཡང་བསགས་འདོན་མེད་པར་མ་ཟད་སྐྱབས་འགྲོའི་བསླབ་བྱ་སྣ་གཅིག་
ཙམ་ཡང་བསྲུངས་མེད་པར་གསང་སྔགས་ཀྱི་དབང་ཞུ་བ་དང་། རྫོགས་
ཆེན་དང་ཕྱག་ཆེན་སོགས་ཞེས་མཐོ་སྙེག་བྱེད་པ་ནི། དཔེར་ན་རྐང་པ་ཡ་
གཅིག་ས་ལ་མ་ཚུགས་པར་གཉིས་ཀ་འདེགས་ན་འགྱེལ་བ་ལས་མེད་པ་
ལྟར་ཤེས་པར་བྱའོ།། །
ཉེ་ཆར་རྒྱ་ནག་གི་གྲྭ་བ་ཞིག་གིས་ཁོས་ཅི་ཞིག་ཀློག་འདོན་བྱས་ན་
ལེགས་ཞེས་དྲིས་སོང་། ཁོ་བོས་སྐྱབས་འགྲོ་ཡི་དམ་བྱས་ན་ལེགས་ཞེས་
སྐུལ་ཚེ། ཁོས་མི་དགའ་བའི་རྣམ་འགྱུར་ངང་བདག་རབ་ཏུ་བྱུང་ནས་ལོ་
གསུམ་ཡིན་པས་ད་རུང་སྐྱབས་འགྲོ་འདོན་དགོས་སམ་གྱི་ལན་བཏབ་
སོང་། ཁོས་བོས་རང་ཅག་ལོ་ན་ཅི་ཙམ་ལོན་ཡང་མ་ཤི་བར་ཟས་ལ་བརྟེན་
མི་དགོས་པའི་དུས་ཡོད་དམ་གྱི་ལན་བཏབ། སྐྱབས་འགྲོ་སྤངས་ནས་ཐར་
ལམ་སྒྲུབ་པ་ཞིག་དུས་གསུམ་སངས་རྒྱས་ཀུན་གྱིས་མ་གསུངས། མི་
གསུང་། གསུང་བར་མི་འགྱུར་རོ།། །།
དེ་ལ་སྐྱབས་སུ་འགྲོ་ཚུལ་ཤེས་པ་ཙམ་གྱིས་མི་འོང་པར་ཐོག་མར་
སྐྱེས་བུ་ཆེན་པོའི་ཀུན་སློང་གི་སྒོ་ནས་བླ་མ་དགེ་བའི་བཤེས་གཉེན་གྱི་
མདུན་ནས་སྐྱབསའགྲོའི་སྡོམ་པ་ཡང་དག་པར་བླངས་དགོས། བླངས་ནས་
ཀྱང་བསླབ་བྱ་རྣམས་ཡང་དག་པར་བསྲུང་དགོས་སོ།།
f74



སྐྱབས་འགྲོའི་བསླབ་བྱ།
སྐྱབས་འགྲོ་ལ་ཐུན་མིན་གྱི་བསླབ་བྱ་དང༌། ཐུན་མོང་གི་བསླབ་
བྱ་གཉིས། དང་པོ་ལ། དགག་པའི་དང་། བསྒྲུབ་པའི་དང་། ཆ་མཐུན་གྱི་
བསླབ་བྱ་གསུམ་ལས།
༡. དགག་པའི་བསླབ་བྱ་ལའང་གསུམ་སྟེ། སངས་རྒྱས་ལ་སྐྱབས་
སུ་སོང་ནས་འཁོར་བར་འཁོར་བའི་ལྷ་ལ་གཏན་གྱི་སྐྱབས་སུ་བཟུང་ནས་
ཕྱག་མཆོད་མི་བྱ། ཆོས་ལ་སྐྱབས་སུ་སོང་ནས་སེམས་ཅན་ལ་གནོད་
འཚེ་མཚན་རྨི་ལམ་དུའང་མི་བྱ་བར་ཅི་ནུས་སུ་འབད་པས་བསྲུང་། དགེ་
འདུན་ལ་སྐྱབས་སུ་སོང་ནས་མུ་སྟེགས་ཅན་དངོས་དང་རང་གི་བླ་མ་དང་
ཆོས་ལ་མི་དད་ཅིང་སྐུར་བ་འདེབས་པ་དང་མི་འགྲོགས།
༢. བསྒྲུབ་པའི་བསླབ་བྱ་ལའང་གསུམ་སྟེ།
པད་དཀར་ལས།
སྐུ་གཟུགས་རྣམ་པ་མང་པོ་དེ་སྤྲུལ་ནས།།
འགྲོ་བ་དགེ་ལ་སྦྱོར་བའི་དོན་མཛད་དོ།།
175



ཞེས་གསུངས་པ་ལྟར། སངས་རྒྱས་ལ་སྐྱབས་སུ་སོང་ནས་སངས་
རྒྱས་རྣམས་ཀྱི་སྐུ་རྟེན་དང་། ཐུགས་རྟེན་ཆག་དུམ་ཙམ་ལ་ཡང་སངས་
རྒྱས་དཀོན་མཆོག་གི་འདུ་ཤེས་བཞག་སྟེ། མ་གུས་པ་སྤངས། གུས་པས་
མཆོད། སྤྱི་བོས་བཏེགས་གཙང་སར་འཇོག་དགོས་སོ། །
ཆོས་ལ་སྐྱབས་སུ་སོང་ནས་ཆོས་ཡི་གེ་འབྲུ་གཅིག་ཡན་ཆད་ལ་
ཆོས་དཀོན་མཆོག་གི་འདུ་ཤེས་བཞག་སྟེ་མ་གུས་པ་སྤང་ཞིང་གསུང་རབ་
ཡི་གེ་ས་རྗེན་དུ་འཇོག་པ་དང་། འགོམ་ཡུག་དང་། གཞན་ཡང་ཡིག་སྡེབ་
བསྒྱུར་བའི་ཚེ་མཛུབ་མོར་མཆིལ་མས་བསྒོས་པ་དང་། སོ་དྲེག་སོགས་
ཀྱི་མི་གཙང་བ་སྤངས་ནས་གུས་པར་བྱེད་དགོས། སྙན་གྱི་གོང་རྒྱན་དུ།
ལྔ་བརྒྱ་ཐ་མར་གྱུར་པ་ན།།
ང་ཉིད་ཡི་གེའི་གཟུགས་སུ་གནས།།
ང་ཡིན་སྙམ་དུ་ཡིད་བྱོས་ལ།།
དེ་ཚེ་དེ་ལ་གུས་པར་གྱིས།།
ཞེས་གསུངས་སོ།། དགེ་འདུན་ལ་སྐྱབས་སུ་སོང་ནས་རབ་བྱུང་གི་
རྟགས་སྐ་རགས་སེར་པོ་བཅིང་བ་ཡན་ཆད་དང་། ཐ་ན་ལྷན་པ་དམར་སེར་
ཙམ་ལ་ཡང་དགེ་འདུན་དཀོན་མཆོག་གི་འདུ་ཤེས་བཞག་སྟེ་གུས་པར་
བྱེད་དགོས་ཏེ། དེ་སྐད་དུ།
176



མ་འོང་ཐུབ་པའི་བསྟན་པ་ནུབ་པའི་ཚེ།།
དམར་དང་སེར་པོའི་གོས་ཀྱི་རས་མ་ཀུན།།
ལྷ་རྣམས་ཀྱིས་བསྡུས་དད་པའི་རྟེན་དུ་ཁྱེར།།
རི་རབ་རྩེ་རུ་མཆོད་རྟེན་བྱེད་པར་གསུངས།།
ཞེས་གསུངས་པས་སོ།།
༣. གསུམ་པ་ཆ་མཐུན་གྱི་བསླབ་བྱ་ལའང་གསུམ་སྟེ། རང་ལ་བླང་
དོར་གྱི་གནས་སྟོན་པའི་བླ་མ་དགེ་བའི་བཤེས་གཉེན་ལ་སངས་རྒྱས་
དཀོན་མཆོག་དངོས་ཀྱི་འདུ་ཤེས་བཞག་སྟེ། ཞབས་ཏོག་བསྙེན་བཀུར་
ལ་འབད། དེའི་བཀའ་སྩལ་བའི་གསུང་རྣམས་ལ་ཆོས་དཀོན་མཆོག་གི་
འདུ་ཤེས་བཞག་སྟེ། ཅི་གསུང་དང་དུ་ལེན་ཞིང་གསུང་གི་ཟུར་ཙམ་ཡང་
མི་བཅག བླ་མའིའཁོར་གྲྭ་སློབ་རྣམས་ལ་དགེ་འདུན་དངོས་ཀྱི་འདུ་ཤེས་
བཞག་སྟེ་སྒོ་གསུམ་གུས་པས་བསྟེན། མི་མཉེས་པ་སྐད་ཅིག་ཙམ་ཡང་མི་
བྱ་སྟེ། རྔ་བོ་ཆེའི་མདོ་ལས།
མྱ་ངན་མ་བྱེད་ཀུན་དགའ་བོ།།
སྨྲེ་སྔགས་མ་འདོན་ཀུན་དགའ་བོ།།
ང་ཉིད་ཕྱི་མའི་དུས་ཀྱི་ཚེ།།
177



དགེ་བའི་བཤེས་གཉེན་ཉིད་སྤྲུལ་ནས།།
ཁྱོད་ལ་སོགས་པའི་དོན་བྱེད་འགྱུར།།
ཞེས་སོགས་གསུངས་ལྟར། རང་རེ་རྣམས་མ་དག་པའི་དབང་གིས་
མ་རྟོགས་པ་དང་མ་ཤེས་པ་ཡིན་གྱི། དོན་ལ་བླ་མ་དགེ་བའི་བཤེས་གཉེན་
དམ་པ་རྣམས་ནི། བསམ་བཞིན་འགྲོ་བའི་ཆེད་དུ་བྱོན་པའི་སངས་རྒྱས་
ཀྱི་སྤྲུལ་བའམ་རྒྱལ་ཚབ། བྱང་སེམས་ཀྱི་སྤྲུལ་བ་ཡིན་པར་མ་ཟད། བླ་མ་
ནི་ཐར་བ་དང་ཐམས་ཅད་མཁྱེན་པའི་ལམ་གྱི་དངོས་གྲུབ་ཡོན་ཏན་ཀུན་གྱི་
འབྱུང་གནས་ཡིན། དུས་གསུམ་ཀུན་ཏུ་བླ་མ་མ་བསྟེན་པའི་སངས་རྒྱས་
གཅིག་ཀྱང་མེད་དེ། ཇི་སྐད་དུ། །
བླ་མ་ལ་ནི་མ་བསྟེན་པར།།
སངས་རྒྱས་ཐོབ་པ་ཡོད་མ་ཡིན།།
བསྐལ་བ་སྟོང་གི་སངས་རྒྱས་ཀྱང་།།
བླ་མ་དག་ལ་བསྟེན་ནས་བྱུང་།།
ཞེས་སོགས་གསུངས་པ་ལྟར་རོ།།
ཁྱད་པར་གསང་སྔགས་རྡོ་རྗེ་ཐེག་པ་ལ། སྐྱབས་ཡུལ་གྱི་གཙོ་བོ་
བླ་མ་ཡིན་པས་བླ་མའི་སྐུ་དགེ་འདུན། གསུང་དམ་ཆོས། ཐུགས་སངས་
རྒྱས་ཏེ་དཀོན་མཆོག་ཀུན་འདུས་ཀྱི་ངོ་བོ་ཡིན་པར་མ་ཟད། སྐུ་གསུམ་རྩ་
མ
178



8
གསུམ་འདུས་པའི་བདག་ཉིད་དུ་ཤེས་པར་བྱས་ནས། ཅི་མཛད་ལེགས་
མཐོང་དང་། བློ་གཏད་ཁྱེད་ཤེས་ཀྱི་སྒོ་ནས་བསྟེན་ཅིང་རྒྱུན་དུ་གསོལ་བ་
བཏབ་ན་བྱིན་རླབས་དང་དངོས་གྲུབ་ཐོབ་པ་ཡིན་ཏེ། དམ་ཚིག་བཀོད་
པའི་རྒྱུད་ལས། །
མཚན་དང་དཔེ་བྱད་ལྡན་པའི་ལྷ།།
བསྐལ་བ་འབུམ་དུ་སྒོམ་པ་བས།།
བླ་མ་སྐད་ཅིག་དྲན་པ་མཆོག །
བསྙེན་སྒྲུབ་བཟླས་པ་ས་ཡ་བས།།
བླ་མ་གསོལ་འདེབས་ལན་གཅིག་མཆོག
ཞེས་སོགས་གསུངས་སོ།།
དེས་ན་རང་གི་སྒོ་གསུམ་བླ་མ་ལ་འབུལ་ཅིང་མཆོད་པ་རྣམ་པ་
གསུམ་སོགས་ཅི་ནུས་བྱ། གལ་ཏེ་སྒོ་གསུམ་བག་མེད་དུ་གྱུར་ན་བླ་མའི་
ཐུགས་དང་འགལ། སྐྱབས་ཡུལ་ཐམས་ཅད་སྤངས་འགྲོ་བས་རྟག་ཏུ་སྒོ་
གསུམ་ཆོས་དང་མཐུན་པར་བླ་མ་མཉེས་པའི་ཐབས་ལ་ཅི་ནུས་འབད་
པར་བྱའོ།། །
གཉིས་པ་ཐུན་མོང་གི་བསླབ་བྱ་ནི། མངའ་རིས་པཎ་ཆེན་གྱིས།
179



<རྒྱུ ༡
སྲོག་དང་བྱ་དཀར་དཀོན་མཆོག་གསུམ་མི་སྤོང་།།
དགོས་གལ་ཆེ་ཡང་ཐབས་གཞན་མི་འཚོལ་ཞིང་།།
དུས་མཆོད་མི་བཅག་རང་གཞན་སྐྱབས་འགྲོར་འགོད།།
གར་འགྲོའི་ཕྱོགས་ཀྱི་སངས་རྒྱས་ལ་ཕྱག་འཚལ།།
ལྔ་ནི་ཐུན་མོང་བསླབ་བྱར་ཇོ་བོ་བཞེད།།
ཅེས་གསུངས་པ་ལྟར། ཡོད་ཚད་དཀོན་མཆོག་གསུམ་ལ་བཅོལ་
ནས། སྲོག་ལ་བབ་ཀྱང་སྐྱབས་འགྲོ་མི་གཏོང་བ་དང་། སྐྱབས་འགྲོ་མི་
གཏོང་ན་གནས་སྐབས་ཀྱི་ཐོབ་གོ་ས་དང་རྒྱུ་ནོར་སོགས་ཐོབ་དཀའ་བ་
ཙམ་ཡིན་ནའང་དཀོན་མཆོག་གསུམ་མི་གཏོང་། ཐོབ་དང་རྒྱུ་ནོར་སོགས་
ནི་མི་རྟག་ཅིང་སྙིང་པོ་མེད་པ་འཁོར་བ་འཆང་བྱེད་བསླུ་བའི་ཆོས་ཅན་
ཡིན་པ་ཤེས་པར་བྱའོ། །
ན་ཚ་སྡུག་བསྔལ་གདོན་བགེགས་ཀྱི་བར་ཆད་སོགས་ཅི་བྱུང་ནའང་
དཀོན་མཆོག་གསུམ་ལ་གསོལ་བ་འདེབས་པ་ལས། དེ་དག་སེལ་བའི་
ཐབས་གཞན་ལ་བློ་མི་གཏོད་པའམ་མི་འབད། སྨན་བཅོས་སོགས་ཀྱང་
དཀོན་མཆོག་གསུམ་གྱི་ཕྲིན་ལས་དང་བྱིན་རླབས་ལས་བྱུང་བ་ཡིན་པ་
ཤེས་པར་བྱ།
བཟའ་བཏུང་བྱེད་ཚེ་མཆོག་གསུམ་མགྲིན་པར་སྒོམ་ལ་ཅི་ཟ་ཅི་
180



འཐུང་གི་ཕུད་ཀྱི་མཆོད་པའམ། དེ་ལྟར་མི་ནུས་ཚེ་བཟའ་བཏུང་གི་ཕུད་
མཆོག་གསུམ་ལ་མཆོད་སྙམ་པའི་མོས་པ་བྱ། ས་ཆ་དང་གནས་ཁང་།
རི་ཆུ་ནགས་གསུམ། གོས་དང་སྒྲ་སྙན་མོ། དྲི་ཞིམ་པོ་སོགས་མདོར་ན་
བདག་པོས་ཡོངས་སུ་བཟུང་བའམ་མ་བཟུང་བ་ཡིད་དུ་འོང་ཞིང་རང་ལ་
དགའ་བའི་དངོས་པོ་ཅི་ཡོད། མིག་གི་མཐོང་བ་དང་རྣ་བའི་ཐོས་པ་ཡོད་ཚེ་
ཐོག་མར་བླ་མ་དང་དཀོན་མཆོག་གསུམ་ལ་མཆོད་སྙམ་པའི་མོས་པ་བྱ་
ཞིང་། དུས་ཆེན་རྣམས་སུ་ཚོགས་མཆོད་ཀྱང་ཅི་ནུས་འབད་པར་བྱའོ།།
གཞན་དཀོན་མཆོག་གསུམ་གྱི་རྒྱུ་མཚན་མི་ཤེས་པའམ་མཆོག་
གསུམ་གྱི་མིང་ཙམ་མ་གོ་བའི་སྐྱེ་བོ་དག་གི་མདུན་དུ། མཆོག་གསུམ་
ལ་བསྔགས་པ་དང་། སྐྱབས་འགྲོའི་ཕན་ཡོན་སོགས་བརྗོད་ནས་སྐྱབས་
འགྲོར་འགོད། གལ་ཏེ་ཕ་རོལ་པོ་ལོག་ལྟ་ཆེ་ཞིང་ཉོན་མོངས་མང་བས་
མཆོག་གསུམ་ལ་ཡིད་མི་ཆེས་པ་སོགས་ཀྱི་དབང་གིས་གནས་སྐབས་
སྐྱབས་འགྲོར་འགོད་མི་ནུས་ནའང་དེ་ལ་ཁོང་ཁྲོ་སོགས་བྱས་ནས་རང་
གཞན་ཉོན་མོངས་པར་མི་བྱའོ།།
རང་ཉིད་ཕྱོགས་གཞན་ཏུ་དོན་གཉེར་ལ་སོགས་འགྲོ་བ་ལ། གར་
འགྲོའི་ཕྱོགས་ཀྱི་སངས་རྒྱས་སོགས་ལ་ཕྱག་འཚལ་གསོལ་བ་འདེབས་
པའམ་སྐྱབས་སུ་འགྲོའོ།།
181



ང
མདོར་ན་དེ་ལྟར་སྐྱབས་སུ་སོང་ནས་བསླབ་བྱ་སོགས་བླང་དོར་
ཚུལ་བཞིན་བྱས་ནས་བླ་མ་དང་མཆོག་གསུམ་དཔྲལ་བའི་མིག་དང་ཁོག་
པའི་སྙིང་བཞིན་གཅེས་སྤྲས་ཤིན་ཏུ་གལ་ཆེའོ།།
སྐྱབས་སུ་སོང་བའི་ཕན་ཡོན་ནི། སྐྱབས་སུ་སོང་བ་ཙམ་གྱིས་ཐར་
བའི་ས་བོན་ཐོབ། ནང་བའི་གྲལ་དུ་ཚུད་པ་དང་། འཇིགས་པ་མཐའ་དག་
ལས་སྐྱོབ་ཅིང་རྟག་ཏུ་དགའ་བདེ་དང་ཕྲད། མི་དགེ་བ་དང་གྲོགས་ངན་
སོགས་རིང་དུ་བྱེད། དགེ་བ་གོང་དུ་འཕེལ། ཐར་བ་བསྒྲུབ་པའི་གྲོགས་
དང་དགེ་བའི་བཤེས་གཉེན་དང་ཕྲད། སྡོམ་པ་ཀུན་གྱི་གཞི་རྟེན་དང་།
ཡོན་ཏན་མ་ལུས་སྐྱེ་བའི་འབྱུང་གནས་སུ་འགྱུར། དཀར་ཕྱོགས་ཀྱི་ལྷ་
ཐམས་ཅད་ཀྱིས་བསྲུང་ཞིང་། ཡིད་ལ་སྨོན་པ་ཐམས་ཅད་གེགས་མེད་དུ་
འགྲུབ། དད་པ་དང་དག་སྣང་རྒྱུ་འབྲས་ལ་ཡིད་ཆེས་སོགས་སྐྱེ། རྟག་ཏུ་
དཀོན་མཆོག་གསུམ་གྱི་སྣང་བ་དང་མི་འབྲལ་བར་གནས་སྐབས་ལུས་
སེམས་བདེ་ཞིང་མཐར་ཐུག་སངས་རྒྱས་ཀྱི་གོ་འཕང་འཐོབ་བོ།།
ཐ་ན་ལོ་གཅིག་གི་གཞི་བྱ་བདེ་ཕྱིར་རམ་སྲུང་བ་ལ་སྐྱབས་འགྲོ་
ལས་ལྷག་པ་མེད་དེ། དཔལ་སྤྲུལ་རིན་པོ་ཆེས། རྒྱུད་ཞི་ཞིང་དུལ་བའི་
བླ་མ་དང་སེར་མོ་བ་ནས་སྐྱབས་འགྲོ་འབུམ་ཐེར་རེ་བསགས་བཅུག་ན་
སྲུང་བ་ལ་ཡང་དེ་ལས་ལྷག་པ་མེད་དེ་དཀོན་མཆོག་གསུམ་གྱི་སྐྱབས་
182



འོག་ཏུ་ཚུད། ཚེ་འདིར་མི་འདོད་པ་ཐམས་ཅད་མི་འབྱུང་ཞིང་འདོད་དགུའི་
བསམ་པ་ཐམས་ཅད་ངང་གིས་འགྲུབ། དཀར་ཕྱོགས་ཀྱི་ལྷ་ཐམས་ཅད་
ཀྱིསབསྲུང་ཞིང་། ནག་ཕྱོགས་ཀྱི་གདོན་བགེགས་སོགས་ཉེ་མི་ནུས་པ་
ཡིན་གསུངས་སོ།།
གཞན་ཡང་ཉི་མའི་སྙིང་པོའི་མདོ་ལས། །
སངས་རྒྱས་སྐྱབས་སུ་སེམས་ཅན་སུ་འགྲོ་བ།།
བདུད་རྣམས་བྱེ་བས་བསད་པར་མི་ནུས་ཏེ།།
ཚུལ་ཁྲིམས་ཉམས་ཤིང་བློ་ནི་འཁྲུགས་གྱུར་ཀྱང་།།
དེ་ནི་ངེས་པར་སྐྱེ་བའི་ཕ་རོལ་འགྲོ།
ཞེས་དང་།དྲི་མ་མེད་པའི་མདོ་ལས།
སྐྱབས་སུ་སོང་བའི་བསོད་ནམས་གང་།།
གལ་ཏེ་དེ་ལ་གཟུགས་མཆིས་ན།།
ནམ་མཁའི་ཁམས་ནི་ཀུན་བཀང་ནས།།
དེ་ནི་དེ་བས་ལྷག་པར་འགྱུར།། ཞེས་སོགས་གསུངས་སོ།།
183



གཉིས་པ། དམ་པ་གསུམ།
གཉིས་པ་དམ་པ་གསུམ་ནི། དགེ་བ་ཆེ་ཆུང་གང་སྒྲུབ་ན་
དགོས་ངེས་ཀྱི་དམ་པ་གསུམ་ལས།
གཅིག སྦྱོར་བ་སེམས་བསྐྱེད་དམ་པ།
དང་པོ་སེམས་བསྐྱེད་ནི། རང་རེ་རྣམས་སྲིད་པ་ལ་སྐྱེ་བ་གྲངས་
མེད་བླངས། དེའི་ཕྱིར་འཁོར་བའི་སེམས་ཅན་སུ་ལ་ཡང་ཕ་མ་མ་བྱས་
པ་གཅིག་ཀྱང་མེད། ཕ་མ་བྱས་པའི་དུས་སུ་ད་ལྟའི་ཕ་མ་བཞིན་ཏུ་ཤ་ཚ་
སྙིང་བརྩེ་བའི་སྒོ་ནས་སྐྱེད་བསྲིངས། བརྩེ་བའི་ངག་གིས་བོས། བྱམས་
པའི་མིག་གིས་བལྟས། འཇམ་པོས་ཤ་དྲོད་དུ་བཟུང་། རང་གི་ཡོད་ཚད་
བྱིན། ནུས་ཚད་བུའི་དོན་དུ་བསྒྲུབ་པ་སོགས་ཤིན་ཏུ་དྲིན་ཆེ། དྲིན་ཅན་མ་
རྒན་སེམས་ཅན་དེ་དག་འདོད་པ་བདེ་བ་འདོད་ཀྱང་བདེ་བའི་རྒྱུ་དམ་ཆོས་
བསྒྲུབ་མ་ཤེས། སྡུག་བསྔལ་མི་འདོད་ཀྱང་དེའི་རྒྱུ་མི་དགེ་བ་སོགས་
སྤངས་མ་ཤེས། དེའི་ཕྱིར་ད་ལྟ་མ་རྒན་དྲིན་མོ་ཆེ་འགའ་རེ་དམྱལ་བ་ན་
184



ཡོད། འགའ་རེ་ཡི་དྭགས་ན། འགའ་རེ་དུད་འགྲོ་སོགས་འཁོར་བ་གནས་
རིགས་གང་དུ་ན་སྡུག་བསྔལ་སྣ་ཚོགས་མྱོང་བཞིན་པ་ཡིན་པས། ད་ལྟ་
བདག་དལ་འབྱོར་གྱི་མི་ལུས་ཐོབ་ཅིང་བླ་མ་དགེ་བའི་བཤེས་གཉེན་དང་
ཕྲད། དགེ་སྒྲུབ་སྡིག་སྤོང་གི་བླང་དོར་གྱི་གནས་ཕྲན་བུ་རེ་ཤེས་པ་ཆུད་
ཟོས་སུ་མི་གཏོང་བར་མ་རྒན་སེམས་ཅན་ཐམས་ཅད་ཀྱི་སྡུག་བསྔལ་དང་
རྒྱུ་བག་ཆགས་བཅས་པ་བྲལ་ཏེ། རྫོགས་པའི་སངས་རྒྱས་ཀྱི་གོ་འཕང་
འཐོབ་པར་བྱ་སྙམ་པའི་སྨོན་པ་སེམས་སྐྱེད་དང་། འཐོབ་པའི་ཆེད་དུ་
རྣམ་དཀར་དགེ་བའི་ལས་ཆེ་ཕྲ་གང་ཞིག་ཉམས་སུ་ལེན་པ་ནི་འཇུག་པ་
སེམས་བསྐྱེད་ཡིན། །
མདོར་ན་སེམས་བསྐྱེད་པ་ནི་ཐབས་སྙིང་རྗེ་ཆེན་པོས་གཞན་དོན་
ལ་དམིགས་པ་དང་། ཤེས་རབ་ཀྱིས་རྫོགས་བྱང་ལ་དམིགས་པའི་དོན་
གཉིས་སམ་ཟུར་གཉིས་དང་ལྡན་པ་སྟེ། དོན་གཉིས་ལྡན་པའི་ཐབས་ཤེས་
ཁྱད་པར་ཅན་ཞེས་གསུངས་པས་ཕྱིར་རོ།།
སེམས་བསྐྱེད་ཚུལ་དེ་ལ་རྒྱལ་པོ་ལྟ་བུའི་སེམས་བསྐྱེད་དང་། མཉན་
པ་ལྟ་བུའི་སེམས་བསྐྱེད་དང་། རྫི་བོ་ལྟ་བུའི་སེམས་བསྐྱེད་བཅས་གསུམ་
ཡོད་དོ།།
རང་རྒྱུད་དུ་སེམས་བསྐྱེད་བཅོས་མ་མ་ཡིན་པ་ཞིག་སྐྱེ་བ་ལ་དང་
_185



= 6 ©2 =
པོ་ཚད་མེད་རྣམ་བཞིས་བློ་སྦྱངས་དགོས། དེས་ན་ཚད་མེད་རྣམ་བཞིའི་
བློ་ཇི་ལྟར་སྒོམ་ཚུལ་ནི་ཁྲིད་ཡིག་ཀུན་བཟང་བླ་མའི་ཞལ་ལུང་གི་སེམས་
བསྐྱེད་སྐབས་ལ་གཟིགས། ཡང་ན་ཇོ་བོ་རྗེས་གསུངས་ལྟར་མར་ཤེས་
པ། དྲིན་དྲན་པ། དྲིན་གཟོ་བ། ཡིད་འོང་གི་བྱམས་པ། སྙིང་རྗེ་ཆེན་པོ།
ལྷག་བསམ་རྣམ་དག སེམས་བསྐྱེད་བཅས་དེ་རྒྱུ་འབྲས་མན་ངག་བདུན་
ནམ། རྒྱལ་སྲས་ཞི་བ་ལྷས། བདག་གཞན་མཉམ་པ། བདག་གཞན་བརྗེ་བ།
བདག་བས་གཞན་གཅེས་ཀྱི་སྒོ་ནས་བློ་སྦྱང་ནས་སེམས་བསྐྱེད་བཅོས་མ་
མ་ཡིན་ཞིག་སྐྱེ་ཐབས་ལ་འབད་དགོས་སོ།།
གཉིས། དངོས་གཞི་དམིགས་མེད་དམ་པ།
དངོས་གཞི་དམིགས་མེད་ནི། ཕྱག་རྫོགས་དབུ་གསུམ་གྱི་ལྟ་བའམ་
འཁོར་གསུམ་དམིགས་མེད་ཀྱིས་ངང་སྐྱོང་ནུས་ན་རབ། དེ་ལྟར་མ་ནུས་
ཀྱང་ཆོས་རྣམས་རང་བཞིན་བདེན་པར་མ་གྲུབ་པར་སྒྱུ་མ་དང་རྨི་ལམ་ལྟ་
བུར་བསམ་ལ། ཆགས་སྡང་གི་སྒོ་ནས་དུས་གསུམ་གྱི་ཆོས་ཀུན་ལ་རེ་
དོགས་དང་དགག་སྒྲུབ་སོགས་མི་བྱ་བར། ཚིག་རྗེས་དོན་དྲན་གྱི་སྒོ་ནས་
ཁ་འདོན་འདོན་པ་དང་ཕྱག་སྐོར་སོགས་དགེ་བའི་ལས་ལ་འཇུག་པར་བྱ།
ཐ་ན་སེམས་ཆགས་སྡང་ངག་ལོང་གཏམ་དང་མ་འདྲེས་པར་སྒོ་གསུམ་དྲན་
186



——
= ཉྙོ
ཤེས་བག་ཡོད་ཀྱིས་ཟིན་པ་དེའོ།།
གསུམ། རྗེས་བསྔོ་བ་སྨོན་ལམ་དམ་པ།
རྗེས་བསྔོ་བ་སྨོན་ལམ་དམ་པ་ནི། དགེ་བ་བསྔོ་དགོས་ཚུལ་དང་།
ཇི་ལྟར་བསྔོ་བ་གཉིས།
༡. རྣམ་དཀར་གྱི་དགེ་བའམ་ཚོགས་བསགས་བསོད་ནམས་གང་
ཡིན་ཡང་བསྔོ་ཞིང་སྨོན་ལམ་བྱ་དགོས་ཏེ། དཔའ་སྤྲུལ་རིན་པོ་ཆེས།
འདུས་བྱས་ཀྱི་དགེ་བ་ཅི་ཙམ་རྒྱ་ཆེ་བ་བསགས་ཀྱང་བསྔོ་བས་ཁ་མ་
བསྒྱུར་ན་ཐར་བའི་ལམ་དུ་མི་འགྲོ་གསུངས་པ་དང་། ཇི་སྐད་དུ། འབྲི་གུང་
སྐྱོབ་པ་རིན་པོ་ཆེའི་ཞལ་ནས། །
ཚོགས་གཉིས་ཡིད་བཞིན་གྱི་ནོར་བུ་ལ།།
སྨོན་ལམ་གྱིས་བྱི་དོར་མ་བྱས་ན།།
དགོས་འདོད་ཀྱི་འབྲས་བུ་མི་འབྱུང་བས།།
མཇུག་བསྔོ་བ་འདི་ལ་ནན་ཏན་མཛོད།།
ཅེས་གསུངས་པས་བསྔོ་བ་དང་སྨོན་ལམ་ཤིན་ཏུ་གནད་ཆེ་ལ། དེ་
གཉིས་ཀྱི་ཁྱད་པར་ནི། དགེ་ཚོགས་ཀུན་སེམས་ཅན་རྣམས་བྱང་ཆུབ་
ཐོབ་ཆེད་བསྔོ་བ་ནི་བསྔོ་སྨོན་གཉིས་ཀ་ཡིན། དགེ་རྩ་དང་མ་འབྲེལ་བར་
187



《ས་
སེམས་ཅན་ཀུན་རྫོགས་བྱང་ཐོབ་པར་ཤོག་ཅིག་བསམ་པ་ལྟ་བུ་སྨོན་ལམ་
ཡིན། དེས་ན་བསྔོ་བ་ལ་སྨོན་ལམ་གྱིས་ཁྱབ་ཀྱང་། སྨོན་ལམ་ལ་བསྔོ་བས་
མ་ཁྱབ་པར་སེམས། རང་ལུགས་ཀྱི་གཞུང་འགའ་རེར་དེ་གཉིས་ཀྱི་ཁྱད་
པར་དགེ་རྩ་དང་འབྲེལ་མ་འབྲེལ་ཀྱིས་ཡིན་པར་གསུངས་པའང་ཡོད་དོ།།
གང་ཞིག་བྱས་པའི་རྣམ་དཀར་དགེ་བའི་ལེགས་ཚོགས་དེ་ཉིད་བྱང་
ཆུབ་ཏུ་བསྔོ་བར་བྱས་ན། དཔེར་ན་ཆུ་ཡི་ཐིགས་པ་རྒྱ་མཚོར་ལྷུང་ན་རྒྱ་
མཚོ་དེ་གནས་ཀྱི་བར་དུ་མི་ཟད་པ་བཞིན་དུ། བྱང་ཆུབ་ཏུ་ཡོངས་སུ་བསྔོ་
བའི་དགེ་བ་དེ་ཡང་དེ་མ་ཐོབ་ཀྱི་བར་དུ་མི་ཟད་ཅིང་འཕེལ་བའི་སྒོ་ནས་
བྱང་ཆུབ་ལ་སྦྱོར་བར་བྱེད་པ་སྟེ། བློ་གྲོས་མི་བཟད་པའི་མདོ་ལས།
ཇི་ལྟར་རྒྱ་མཚོ་ཆེ་ནང་ཆུ་ཐིགས་ལྷུང་།།
རྒྱ་མཚོ་མ་ཟད་བར་དུ་དེ་མི་ཟད།།
དེ་ཕྱིར་བྱང་ཆུབ་ཡོངས་བསྔོས་དགེ་བ་ཡང་།།
བྱང་ཆུབ་མ་ཐོབ་བར་དུ་དེ་མི་ཟད།།
ཅེས་གསུངས་པས་སོ།།
གཞན་དགེ་ཚོགས་བསོད་ནམས་གང་ཡིན་ཡང་དེ་གང་ལ་བསྔོ་བ་
དང་གང་ལ་སྨོན་ལམ་བྱས་པ་དེ་དང་དེ་ལྟར་གྱི་འབྲས་བུ་སྨིན་པ་ཡིན་ཏེ།
དཔེར་ན་གསེར་གོང་བཟང་པོ་གཅིག་དོན་ཡོད་མེད་ཀྱི་བྱ་བ་སྣ་ཚོགས་
188



གང་དུ་བྱེད་རུང་བ་དང་། ཡང་ན་གསེར་མགར་མཁས་པས་རྒྱན་སོགས་
དངོས་པོའི་ཁྱད་པར་ངན་པ་དང་། འབྲིང་དང་། བཟང་པོ་སངས་རྒྱས་ཀྱི་
སྐུ་སོགས་སུ་བསྒྱུར་དུ་རུང་བ་ལྟ་བུ་ཡིན་པས། དགེ་ཚོགས་ཆེ་ཆུང་གང་
བྱས་པ་དེ་སེམས་ཅན་ཐམས་ཅད་སངས་རྒྱས་ཀྱི་གོ་འཕང་འཐོབ་ཆེད་དུ་
བསྔོས་ན། དགེ་ཚོགས་དེ་ཉིད་ནམ་མཁའ་དང་མཉམ་པའི་སེམས་ཅན་གྱི་
གྲངས་བཞིན་མཉམ་པར་འཕེལ་བ་དང་། བྱང་ཆུབ་ཆེན་པོ་སངས་རྒྱས་
ཐོབ་པའི་རྒྱུ་ཉིད་དུ་བསྒྱུར་བར་བྱེད་དེ། ཇི་སྐད་དུ།
བསྔོ་བ་མི་ཟད་ལམ་ཡིན་ཕྱིར།།
སྤེལ་དང་བསྒྱུར་བའི་ཆོས་ཅན་ཡིན།།
ཞེས་པ་དང་། འགྲེལ་བ་དོན་གསལ་ལས།
ཡོངས་སུ་བསྔོ་བ་ཡིད་ལ་བྱེད་པས་ནི། གསེར་མགར་གྱི་རྒྱན་
བཞིན་དུ་ཡང་དག་པར་རྫོགས་པའི་བྱང་ཆུབ་ཀྱི་ཡན་ལག་ཏུ་བྱེད་དོ།།
ཞེས་པ་དང་། མངོན་རྟོགས་རྒྱན་ལས།
ཡོངས་སུ་བསྔོ་བ་ཁྱད་པར་ཅན།།
དེ་ཡི་བྱེད་པ་མཆོག་ཡིན་ནོ།།
ཞེས་གསུངས་པ་ལྟར་རོ།།
དགེ་ཚོགས་དེ་ཉིད་ཕ་མའམ་གཉེན་བཤེས་སོགས་སེམས་ཅན་གང་
189



གི་ཆེད་དུ་བསྔོས་ན་དེ་ལ་དེ་ལྟར་ཐོབ་སྟེ། སྔོན་ཡངས་པ་ཅནགྱི་གྲོང་གི་ཕ་
མ་དུ་མ་སེར་སྣས་ཡི་དྭགས་སུ་སྐྱེས། དེ་དག་གི་བུ་སོགས་ཀྱིས་བཅོམ་
ལྡན་འདས་ལ་བསོད་སྙོམས་ཕུལ་བའི་དགེ་རྩ་ཡི་དྭགས་རྣམས་ལ་བསྔོས་
པས་དེ་དག་ཡི་དྭགས་ལས་ཚེ་འཕོས་ནས་སུམ་ཅུ་རྩ་གསུམ་གྱི་ལྷ་ཡུལ་
དུ་སྐྱེས་པ་ལྟ་བུའོ།།
དགེ་བའི་ཚོགས་ཆེ་ཆུང་གང་ཡིན་ཡང་མ་བསྔོས་པ་དང་། བསྔོས་
ཀྱང་ཚེ་འདིའི་བདེ་སྐྱིད་རྙེད་གྲགས་སོགས་ཀྱི་ཆེད་ཙམ་དང་། ང་རྒྱལ་
དང་ངོམ་ཆོས་ཀྱི་སེམས་པས་གཞན་ལ་བསྒྲགས་པ། ཕྱིས་དགེ་བ་སྒྲུབ་
པ་ལ་འགྱོད་པ་སྐྱེས་པ་སོགས་ནི་དགེ་བ་ཟད་པའི་རྒྱུ་རྐྱེན་དུ་གསུངས་ཏེ།
ཇི་སྐད་དུ།
མ་བསྔོས་པ་དང་ལོག་པར་བསྔོ།།
གཞན་ལ་བསྒྲགས་དང་འགྱོད་པ་སྐྱེས།།
དགེ་བ་ཟད་པའི་རྒྱུ་བཞི་ཡིན།།
ཞེས་སོགས་གསུངས་སོ།།
༢. ཇི་ལྟར་བསྔོ་བ་ནི། མི་མཐུན་པའི་ཕྱོགས་སྦྱོང་བ་དང་། མཐུན་
ཕྱོགས་སྒྲུབ་བའི་སྒོ་ནས་བསྔོ་དགོས་པས། དང་བོ་མི་མཐུན་པའི་ཕྱོགས་
190



= @ =
སྤོང་བར་བསྟན་པ་ནི། དགེ་ཚོགས་བསྔོ་བ་ལ་སྤྲོ་ཞིང་ལྷུར་ལེན་བྱེད་ནའང་
འཁོར་གསུམ་དམིགས་པ་མེད་པའི་ཤེས་རབ་ཀྱིས་མ་ཟིན་པ་ནི་ཡོངས་སུ་
བསྔོ་བ་མཚན་ཉིད་ཅན་དུ་མི་བྱ་སྟེ། བརྒྱད་སྟོང་པ་ལས།
དམིགས་པའི་འདུ་ཤེས་ཅན་ལ་ཡོངས་སུ་བསྔོ་བ་མེད་དོ།། དེ་ཅིའི་
ཕྱིར་ཞེ་ན། དམིགས་པ་ནི་དུག་དང་བཅས་པའོ།། ཞེས་དང་། སྡུད་པ་
ལས།
གལ་ཏེ་མཚན་མར་བྱེད་ན་དེ་ནི་བསྔོ་མ་ཡིན།།
ཅི་སྟེ་མཚན་མ་མེད་ན་བྱང་ཆུབ་བསྔོ་བ་ཡིན།།
ཇི་ལྟར་དུག་དང་འདྲེས་པའི་ཁ་ཟས་བཟང་ཟ་བ།།
དཀར་པོའི་ཆོས་ལ་དམིགས་པའང་དེ་འདྲར་རྒྱལ་བས་གསུངས།།
ཞེས་སོགས་གསུངས་པས། དེས་ན་འདི་ལྟར་བསྔོ་བ་པོ་རང་དང་།
བསྔོ་རྒྱུའི་དགེ་བ། བསྔོ་བའི་ཡུལ་གསུམ་པོ་བདེན་འཛིན་དང་བཅས་
པས་བསྔོ་ན་འཁོར་གསུམ་དམིགས་པ་ཅན་གྱི་བསྔོ་བ་དུག་ཅན་ཞེས་བྱ་
ལ། བསྔོ་བ་དུག་མེད་ཉིད་ལའང་དགེ་རྩ་དེ་བསྔོས་ནས་སྟོང་ཉིད་ཀྱི་རྒྱས་
འདེབས་བྱེད་པ་ནི་ཆད་ལྟ་ཡིན་ལ་འཁོར་གསུམ་མི་རྟོག་པའི་བསྔོ་བ་མིན་
པར་ཀུན་མཁྱེན་ཆོས་རྗེས་གསུངས་སོ།། །
གཞན་ཡང་དགེ་ཚོགས་ཟད་པའམ་འཇོམས་པའི་རྒྱུ་དེ་ལ། དཀོན་
191



རྩེགས་ལས། ཁོང་ཁྲོ་གང་ཞེ་ན། བསྐལ་བ་སྟོང་དུ་བསགས་པའི་དགེ་བའི་
རྩ་བ་བསྲེགས་པའི་ངང་ཚུལ་ཅན་ནོ།། གསུངས་བ་ལྟར། སྤྱོད་འཇུག་
ལས།
བསྐལ་བ་སྟོང་དུ་བསགས་པ་ཡི།།
སྦྱིན་དང་བདེ་གཤེགས་མཆོད་ལ་སོགས།།
ལེགས་བཤད་གང་ཡིན་དེ་ཀུན་ཀྱང་།།
ཁོང་ཁྲོ་གཅིག་གིས་འཇོམས་པར་འགྱུར།།
གསུངས་པ་དང་ནི། འཇམ་དཔལ་རྣམ་པར་རོལ་པའི་མདོ་ལས།
འཇམ་དཔལ་ཁོང་ཁྲོ་བ་ཞེས་བྱ་བ་ནི། བསྐལ་བརྒྱར་བསགས་པའི་དགེ་
བ་ཉེ་བར་འཇོམས་པར་བྱེད་པ་དེའི་ཕྱིར་ཁོང་ཁྲོ་བ་ཞེས་བྱ་བའོ།། ཞེས་
གསུངས་པ་ལྟར། འཇུག་པ་ལས།
གང་ཕྱིར་རྒྱལ་སྲས་རྣམས་ལ་ཁྲོས་པ་ཡི།།
སྦྱིན་དང་ཁྲིམས་བྱུང་དགེ་བ་བསྐལ་བ་བརྒྱར།།
བསགས་པ་སྐད་ཅིག་གིས་འཇོམས་དེ་ཡི་ཕྱིར།།
མི་བཟོད་ལས་གཞན་སྡིག་པ་ཡོད་མ་ཡིན།།
ཞེས་བསྐལ་བ་དུ་མར་བསགས་པའི་དགེ་ཚོགས་ཁོང་ཁྲོ་སྐད་ཅིག་
མ་གཅིག་གིས་འཇོམས་པར་བྱེད་པར་གསུངས་པ་ནི་མ་བསྔོས་པ་སོགས་
མ
192



—
ཀྱི་དགེ་རྩ་ལ་དགོངས་སོ།།
དེས་ན་མ་བསྔོས་པ་དང་ལོག་པར་བསྔོ ས་པ།འཁོར་གསུམ་
དམིགས་པ་ཅན་སོགས་བསྔོ་བ་དུག་ཅན་དག་ནི་སྤང་བར་བྱ་བ་ཉིད་དུ་
ཤེས་པར་བྱའོ།།
གཉིས་པ་མཐུན་ཕྱོགས་སྒྲུབ་པའི་སྒོ་ནས་བསྔོ་དགོས་པར་བསྟན་པ་
ནི། མངོན་རྟོགས་རྒྱན་ལས།
དེ་ནི་དམིགས་མེད་རྣམ་པ་ཅན།།
ཕྱིན་ཅི་མ་ལོག་མཚན་ཉིད་དོ། །
ཞེས་པ་ལྟར། འདི་ལྟར་བསྔོ་བ་པོ་རང་དང་། བསྔོ་རྒྱུའི་དགེ་བ། བསྔོ་
བའི་ཡུལ་གསུམ་པོ་སྒྱུ་མ་མཁན་གྱིས་སྤྲུལ་པའི་སྤྲུལ་པ་ལྟར་སྣང་ལ་རང་
བཞིན་མེད་པ་འཁོར་གསུམ་དམིགས་པ་མེད་པའི་ཚུལ་གྱི་བསྔོ་ན་དེ་ནི་
ཕྱིན་ཅི་མ་ལོག་པའི་བསྔོ་བ་མཚན་ཉིད་པ་ཡིན་པས་དེ་ལྟར་ཤེས་པར་བྱ་
དགོས་ཏེ། མདོ་ཏིང་འཛིན་རྒྱལ་པོ་ལས།
སྒྱུ་མ་བྱེད་པ་དག་གིས་གཟུགས་སྤྲུལ་ཏེ།།
རྟ་དང་གླང་པོ་ཤིང་རྟ་སྣ་ཚོགས་བྱས།།
དེ་ལ་ཇི་བཞིན་སྣང་བ་གང་ཡང་མེད།།
ཆོས་རྣམས་ཐམས་ཅད་དེ་འདྲར་ཤེས་པར་གྱིས།།
193



ཞེས་གསུངས་སོ།། དེ་ལྟར་བསྔོ་མ་ཤེས་ན། སྤྱོད་འཇུག་ལས།
སངས་རྒྱས་བྱང་ཆུབ་སེམས་དཔའ་དག །
ཀུན་ཏུ་ཐོགས་མེད་གཟིགས་དང་ལྡན།།
དེ་དག་ཐམས་ཅད་སྤྱན་སྔ་ན།།
རྟག་པར་བདག་ནི་གནས་སོ་ཞེས།།
ཞེས་གསུངས་པ་ལྟར་ཕྱོགས་བཅུ་ཞིང་རབ་འབྱམས་ན་བཞུགས་
པའི་མགོན་པོ་འོད་དཔག་མེད་སོགས་སངས་རྒྱས་དང་། འཕགས་པ་
འཇམ་དཔལ་དབྱངས། ཀུན་ཏུ་བཟང་པོ་སོགས་རྒྱལ་སྲས་བྱང་ཆུབ་
སེམས་དཔའ་དག་དཔང་པོར་བཞུགས་ནས་བདག་གི་བསྔོ་བ་དང་སྨོན་
ལམ་ལ་མཐུན་འགྱུར་མཛད་པ་དང་། ཇི་ལྟར་བསྔོ་བ་དང་སྨོན་ལམ་བྱེད་པ་
དེ་ལྟར་འགྲུབ་པར་བྱིན་གྱིས་རློབས་པར་མོས་པ་དང་ནི། བཅོམ་ལྡན་རྒྱལ་
བ་སྲས་དང་བཅས་པ་དག་གི་སྤྱོད་པའི་རྗེས་སུ་སློབ་ཅིང་རྗེས་སུ་སྒྲུབ་
པའི་འདུན་པའམ། དེ་དག་གིས་ཇི་ལྟར་བསྔོ་བ་དང་སྨོན་ལམ་མཛད་པ་དེ་
བཞིན་དུ་བདག་གཞན་དག་གིས་ཀྱང་དགེ་བའི་རྩ་བ་འདི་དང་དུས་གསུམ་
དུ་བསགས་པའི་དགེ་ཚོགས་མཐའ་དག་སེམས་ཅན་ཐམས་ཅད་ཀྱི་དོན་
དུ་རྫོགས་པའི་བྱང་ཆུབ་ཀྱི་རྒྱུར་ཡོངས་སུ་བསྔོ་བར་བགྱིའོ་སྙམ་ཏེ། ལྟུང་
བཤགས་ལས། ཇི་ལྟར་འདས་པའི་སངས་རྒྱས་བཅོམ་ལྡན་རྣམས་ཀྱིས་
194



ཡོངས་སུ་བསྔོས་པ་དང་། ཇི་ལྟར་མ་བྱོན་པའི་སངས་རྒྱས་བཅོམ་ལྡན་
རྣམས་ཀྱིས་ཡོངས་སུ་བསྔོ་བར་གྱུར་པ་དང་། ཇི་ལྟར་ད་ལྟར་བཞུགས་
པའི་སངས་རྒྱས་བཅོམ་ལྡན་རྣམས་ཀྱིས་ཡོངས་སུ་བསྔོ་བར་མཛད་པ་དེ་
བཞིན་དུ་བདག་གིས་ཀྱང་ཡོངས་སུ་བསྔོ་བར་བགྱིའོ།། ཞེས་དང་།
འཇམ་དཔལ་དཔའ་བོས་ཇི་ལྟར་མཁྱེན་པ་དང་།། ཀུན་ཏུ་བཟང་བོས་
སོགས་དང་དུས་གསུམ་གཤེགས་པའི་རྒྱལ་བ་ཐམས་ཅད་ཀྱིས། བསྔོ་བ་
གང་ལ་མཆོག་དུ་སོགས།
བཟང་པོ་སྤྱོད་པའི་སྨོན་ལམ་ལས་གསུངས་པ་དག་བརྗོད་ཅིང་དེ་
ལྟར་སེམས་ན་དེས་བསྔོ་བ་དུག་མེད་དེ། འཁོར་གསུམ་དམིགས་མེད་
ཀྱི་བསྔོ་བ་རྗེས་མཐུན་པ་ཙམ་མམ་འཁོར་གསུམ་ཡོང་དག་གི་བསྔོ་བའི་
གོ་ཆོད་པར་མཁས་པ་རྣམས་ཀྱིས་གསུངས་པས་ན་དེ་ལྟར་ཤིན་ཏུ་གལ་
ཆེའོ།།
འོ་ན་ཚེ་རིང་བ་དང་ནད་མེད་པ་དཔལ་འབྱོར་རྒྱས་པ་བདུད་དགྲས་
འཚེ་བ་མེད་ཆེད་དང་། རིགས་བཟང་པོར་སྐྱེ་བ་སོགས་གནས་སྐབས་
འཇིག་རྟེན་གྱི་ཕུན་ཚོགས་ཀྱི་ཆེད་དུ་བསྔོ་བ་མཐོང་བས་དེ་ནི་བསྔོ་བ་
ཉེས་མེད་ཡང་དག་ཡིན་ནམ་ཞེ་ན། གནས་སྐབས་ཀྱི་བདེ་བ་ཕུན་སུམ་
ཚོགས་པ་རྐྱང་བའམ་འབའ་ཞིག་གི་ཕྱིར་བསྔོ་བ་ནི་དམིགས་པ་དམན་པ་
195



གཉིད་
ཡིན་པས་འཇིག་རྟེན་གྱི་བསྔོ་བ་ལས་མ་འདས་པའི་ཕྱིར་ན་བསྔོ་བ་ཉེས་པ་
ཅན་དུ་གསུངས་ལ། མཐར་ཐུག་གི་འབྲས་བུ་རྫོགས་བྱང་ཐོབ་ཕྱིར་གཙོ་
བོར་དམིགས་ནས་བསྔོས་ལ། དེ་མ་ཐོབ་ཀྱི་བར་སྐྱེ་བ་ཚེ་རབས་ཐམས་
ཅད་དུ་གནས་སྐབས་འབྲས་བུ་ཕུན་སུམ་ཚོགས་པའི་ཆེད་དུ་བསྔོ་བ་མི་
འགལ་ཏེ། བྱང་ཆུབ་སྒྲུབ་པ་ལ་འགལ་རྐྱེན་མེད་པ་དང་། མཐུན་རྐྱེན་ཕུན་
སུམ་ཚོགས་པས་བྱང་ཆུབ་ཀྱི་ལམ་མྱུར་དུ་མཐར་ཕྱིན་པའི་གྲོགས་སུ་
འགྱུར་བའི་ཕྱིར་དང་། བརྒྱུད་ནས་རྫོགས་པའི་སངས་རྒྱས་ཀྱི་རྒྱུར་གྱུར་
པ་ཡིན་པའི་ཕྱིར་ན། དེ་ལྟར་བསྔོ་བའང་ཡོད་དེ། ཇི་སྐད་དུ།
འདིས་མཚོན་བདག་གི་དུས་གསུམ་དགེ་བ་རྣམས།།
འགྲོ་བ་སེམས་ཅན་ཀུན་གྱི་དོན་དུ་བསྔོ།།
ཀུན་ཀྱང་བླ་མེད་བྱང་ཆུབ་མྱུར་ཐོབ་ནས།།
ཁམས་གསུམ་འཁོར་བ་དོང་ནས་སྤྲུགས་གྱུར་ཅིག །
དེ་ཡི་དགེ་བ་བདག་ལ་མྱུར་སྨིན་ནས།།
ཚེ་འདིར་དུས་མིན་འཆི་བ་བཅོ་བརྒྱད་ཞི།།
ནད་མེད་ལང་ཚོ་རྒྱས་པའི་ལུས་སྟོབས་ལྡན།།
དཔལ་འབྱོར་འཛད་མེད་དབྱར་གྱི་གདྨ་ལྟར།།
196



བདུད་དགྲའི་འཚེ་བ་མེད་ཅིང་དམ་ཆོས་སྤྱོད།།
བསམ་པའི་དོན་ཀུན་ཆོས་ལྡན་ཡིད་བཞིན་འགྲུབ།།
བསྟན་དང་འགྲོ་ལ་ཕན་ཐོགས་རྒྱ་ཆེན་འགྲུབ།།
མི་ལུས་དོན་དང་ལྡན་པ་འགྲུབ་པར་ཤོག །
ཅེས་གསུངས་པ་ལྟ་བུའོ།།
དེ་ལ་གང་ཞིག་བསོད་ནམས་ཀྱི་དགེ་ཚོགས་ཡོངས་སུ་བསྔོ་བ་ནི་
གཞན་མུ་སྟེགས་པ་ལ་མ་གྲགས་པའི་ཐབས་མཁས་ཐུགས་རྗེ་ལྡན་པའི་
སངས་རྒྱས་ཀྱི་ཁྱད་ཆོས་ཏེ། ཁྱད་པར་འཕགས་བསྟོད་ལས།
བསོད་ནམས་བྱ་བའི་ཚོགས་དག་ནི།།
སེམས་ཅན་རྣམས་ལ་ཡོངས་བསྔོ་བ།།
བཅོམ་ལྡན་ཁྱེད་ཀྱིས་གང་གསུངས་པ།།
དེ་གཞན་བསྟན་བཅོས་ལས་མ་བཤད།།
ཅེས་གསུངས་པས། རང་རེ་སྟོན་པའི་རྗེས་སུ་འཇུག་ཅིང་དེ་ལ་སྤྲོ་
བ་དག་གིས་ནམ་ཡང་བསོད་ནམས་དགེ་བའི་ལས་ཆེ་ཆུང་གང་ཞིག་
བསགས་པ་ཐམས་ཅད་ཡོངས་སུ་བསྔོ་བའི་རྒྱས་འདེབས་ལ་ཤིན་ཏུ་གལ་
ཆེའོ།།
197



མདོར་ན་གནས་སྐབས་རང་གཞན་ཀུན་གྱི་དགེ་བ་ཆེ་ཆུང་གང་སྒྲུབ་
པ་དེ་དང་། དུས་གསུམ་བསགས་པའི་དགེ་རྩ་ཆེ་ཆུང་ཐམས་ཅད་གཅིག་
ཏུ་བསྡོམ་སྟེ་མར་གྱུར་སེམས་ཅན་ཐམས་ཅད་རྫོགས་བྱང་འཐོབ་ཆེད་
འཁོར་གསུམ་དམིགས་མེད་ཀྱིས་ཟིན་ཏེ་བསྔོས་ན་རབ། མིན་ཡང་ཕྱོགས་
བཅུ་དུས་གསུམ་གྱི་རྒྱལ་བ་སྲས་དང་བཅས་པས་ཇི་ལྟར་བསྔོ་བ་དང་སྨོན་
ལམ་མཛད་པ་དེ་བཞིན་དུ། བདག་གིས་ཀྱང་དགེ་བའི་རྩ་བ་འདི་དང་དུས་
གསུམ་དུ་བསགས་པའི་དགེ་བའི་ཚོགས་མཐའ་དག་སེམས་ཅན་ཀུན་
རྫོགས་བྱང་ཐོབ་ཕྱིར་ཡོངས་སུ་བསྔོ་བར་བགྱིའོ་སྙམ་ཏེ་བསྔོས་ན་བསྔོ་བ་
དུག་མེད་ཡིན་པར་གསུངས་སོ།།
བཞི། དམ་པ་གསུམ་གྱི་དགོས་པ།
དེ་ལྟར་དམ་པ་གསུམ་གྱི་དགོས་པ་ནི་རིམ་པར། སྐྱེས་བུ་ཆུང་འབྲིང་
གི་ལམ་དུ་མི་ལྷུང་བར་དགེ་བ་ཐབས་ཀྱིས་ཟིན་པ་སྦྱོར་བ་སེམས་བསྐྱེད་
དམ་པ། དགེ་བ་ཆགས་སྡང་སོགས་རྐྱེན་གྱིས་མི་འཇིག་པ་དངོས་གཞི་
དམིགས་མེད་དམ་པ། དགེ་བ་གོང་དུ་འཕེལ་ཞིང་ཟད་མེད་དུ་འགྱུར་བ་
བསྔོ་བ་སྨོན་ལམ་དམ་པ་སྟེ། ཀུན་མཁྱེན་ཆེན་པོས།
སྦྱོར་བ་སེམས་བསྐྱེད་དངོས་གཞི་དམིགས་པ་མེད།།
198



རྗེས་ལ་བསྔོ་བའི་ཡོངས་སུ་ཟིན་པ་ནི།།
ཐར་ལམ་བགྲོད་པའི་གཅེས་པ་རྣམ་གསུམ་ཡིན།།
ཞེས་གསུངས་པ་ལྟར་ཐར་བ་ཐམས་ཅད་མཁྱེན་པའི་གོ་འཕངས་ཐོབ་
པ་ལ་དམ་པ་གསུམ་པོ་མེད་དུ་མི་རུང་བ་ཡིན་ནོ།།
མདོར་ན་སངས་རྒྱས་ཀྱི་རྗེས་འཇུག་ལ་རློམ་ཅིང་ཆོས་དད་པ་དག་
གིས་འཇིག་རྟེན་ཡང་དག་པའི་ལྟ་བ་སྟེ། ལས་རྒྱུ་འབྲས་ལ་ཡིད་ཆེས་
བྱ། མཆོག་གསུམ་ལ་སྐྱབས་འགྲོ་སོང་ནས། དམ་པ་གསུམ། ཕྱག་
སྐོར་མཆོད་འབུལ་སྡིག་བཤགས་སོགས་ཆོས་བཞིན་ཚུལ་ལྡན་ཤེས་པར་
བྱ་དགོས། ཐ་ན་ཕྲེང་བ་འཛིན་པ་དེའང་གྲངས་བགྲང་བྱེད་ཁོ་ན་ཙམ་མིན་
པར། དེ་འཛིན་སྟངས་དང་། ཕྲེང་བའི་རྒྱུ། ཕྲེང་རྒྱུན་སོགས་གང་མཛེས་
དང་གང་རྙེད། མི་དྲེད་ཀྱིས་མི་ལ་ལད་མོ་བྱེད་པ་ཙམ་དུ་མི་བྱ་བར
ཚུལ་ལྡན་ཆོས་མཐུན་དུ་ཤེས་ཤིང་ལག་ལེན་ལ་ཅི་ཐུབ་བྱེད་པ་གལ་ཆེའོ།།
ལྔ། དམ་ཆོས་སྒྲུབ་པ་ལ་སྒོ་གསུམ་
ལས་སེམས་གཙོ་ཚུལ།
ལར་ཁྱིམ་པ་དང་རབ་བྱུང་ཆོས་ལུགས་པ་གང་ཡིན་ཡང་ཕྱི་ཆོས་
ཀྱི་གཟུགས་བརྙན་ཙམ་དུ་མི་འགྲོ་བར་ནང་སེམས་ཀྱི་ཆགས་སྡང་ཆུང་
199



ཐབས་དང་བྱང་ཆུབ་ཀྱི་སེམས་སོགས་སྐྱེས་ཐབས་འདི་གཙོ་ཆེ། ཆོས་
ཀྱི་གཟུགས་བརྙན་ཞེས་པ་ནི། ཁྱིམ་པ་ལ་མཚོན་ན་ལག་ཕྲེང་བ་དང་
འཁོར་ལོ། ཁ་ལ་གཟུངས་བསྙེན་བཟླས་བརྗོད། རབ་བྱུང་དག་གིས་
རྒྱབ་ཆོས་གོས་ལག་ཕྲེང་སེར། ངག་གིས་ཆོ་གའི་དབྱངས་ལྟ་སྙན་མོ་
གྱེར་ཤེས་པ་ཙམ་ལས་སེམས་ལ་ཆོས་མཐུན་ཅི་ཡང་མེད་ན་ཆོས་ཀྱི་
གཟུགས་བརྙན་ཡིན་པས་དེ་ག་ཙམ་གྱིས་ཅི་ཡང་མི་ཕྱིན། དེས་ན་སྒོ་
གསུམ་ལས་ནང་སེམས་ཉིད་ལ་དད་པ་དང་བྱམས་སྙིང་རྗེ་ལྟ་བ་སོགས་
ནམ་ཡང་འབྲལ་མེད་དུ་ལྡན་པར་བྱ་རྒྱུ་ཤིན་ཏུ་གལ་ཆེ་བ་ལས། ཕྱི་ལུས་
ངག་གཙོ་ཆེར་མིན་ནོ། ། ཞི་བ་ལྷས། །
སེམས་གསལ་གཅིག་བསྐྱེད་འབྲས་བུ་གང་།།
ཚངས་ལ་སོགས་པ་ཡིན་པ་ལྟར།།
ལུས་ངག་བཅས་པས་འབྲས་བུ་ཡང་།།
སྤྱོད་པ་ཞན་པས་དེ་ལྟ་མིན།།
ཞེས་དང་། ཡང་། ཇི་སྐད་དུ།
བསམ་པ་དགེ་དང་མི་དགེའི་བྱེ་བྲག་ལས།།
དགེ་སྡིག་གཟུགས་བརྙན་ཆེ་ཆུང་རྗེས་མི་འབྲངས།།
ཞེས་སོགས་གསུངས་སོ།།
200



= 82 =
དམ་པའི་ཆོས་ནི་ཉོན་མོངས་པ་སྤོངས་བྱེད་དང་། སེམས་ཉིད་འདུལ་
བའི་གཉེན་པོར་མ་སོང་ན་དམ་ཆོས་སྒྲུབ་པར་རློམ་ཡང་ངལ་བ་ཙམ་ལས་
དགོས་འབྲས་ཆུང་སྟེ། དཔལ་སྤྲུལ་ནས།
ཆོས་སུ་ཡི་གེ་དྲུག་མ་མཚར་མོད་ཀྱང་།།
ཁ་གཡེང་མིག་གཡེང་བཟླས་པས་འབྲས་མི་འབྱུང༌།།
ཞེས་གསུངས་པ་དང་། ཞི་བ་ལྷས།
བཟླས་བརྗོད་དང་ནི་དཀའ་ཐུབ་ཀུན།།
ཡུན་རིང་དུས་སུ་སྤྱད་བྱས་ཀྱང་།།
སེམས་གཞན་གཡེང་བར་བྱས་པ་ཡིས།།
དེ་ཉིད་རིག་པས་དོན་མེད་གསུངས།།
ཞེས་པ་ལྟར་ཡིན་པས་ཆོས་མང་པོ་མ་འགྲུབ་ནའང་མ་ཎི་ཕྲེང་བསྐོར་
གཅིག་ཙམ་བཟླ་བའང་དེ་དམ་པ་གསུམ་གྱིས་ཟིན་ན་ཐེག་པ་ཆེན་པོའི་
ཆོས་དང་བྱང་ཆུབ་ཐོབ་པའི་རྒྱུ་རུ་འགྲོ་བས་གལ་ཆེའོ། །
མདོར་ན་རྣམ་དཀར་གྱི་ལས་ཆེ་ཆུང་གང་སྒྲུབ་ཀྱང་སེམས་ཆགས་
སྡང་། ངག་ལོང་གཏམ་སོགས་དང་འདྲེས་ནས་སྒྲུབ་ཁུལ་བྱེད་པ་ནི།
དཔེར་ན། དུག་དང་འདྲེས་པའི་ཟས་བཞིན་ཡིན་པས། དུག་འདྲེས་པའི་
ཟས་མང་པོ་ལས། དུག་མེད་ཀྱི་ཟས་ཉུང་དེ་དགའ་བར་སེམས།
201



= < =
ཇི་སྐད་དུ། ཨོ་རྒྱན་ཆེན་པོའི་ཞལ་ནས།
ལོ་གཅིག་འབག་བསྙེན་བྱས་པ་ལས།།
ཟླ་གཅིག་སྨྲ་བ་བཅད་པ་མཆོག །
ཅེས་སོགས་གསུངས་བ་ནམ་ཡང་སེམས་ལ་འཛིན་འཚལ་ཞེས་
ཞུའོ།། །
སྨྲས་པ།
རང་ལ་ལག་ལེན་མྱོང་བ་ཉག་ཕྲ་ཡང་།།
ཅུང་ཟད་ཕན་པའི་ལྷག་བསམ་ག་བུར་མདངས།།
རང་བཟོས་མ་ལྷད་གཞུང་གི་བསྟན་དོན་དང་།།
བླ་མས་གསུངས་པ་བདག་བློར་ངེས་རྣམས་ཡིན།།
རྙེད་བཀུར་གྲགས་འདོད་དུག་གིས་མ་ལྷད་སྙམ།།
འོན་ཀྱང་བདག་འཛིན་མ་རིག་སྟོབས་ཆེའི་ཕྱིར།།
ནོར་འཁྲུལ་ལ་སོགས་ཉེས་པ་ཡོད་ངེས་པས།།
བླ་མ་ལྷ་དང་དམ་པ་རྣམས་ལ་འཆགས།།
ཕན་འདོད་བློ་ཡིས་འདིར་འབད་དགེ་བ་དང་།།
202



དུས་གསུམ་རྣམ་དཀར་དགེ་ཚོགས་གཅིག་སྡོམ་སྟེ།།
རྒྱལ་དང་དེ་སྲས་རྗེས་སུ་སློབ་ནས་ནི། །
ཐམས་ཅད་བདག་གི་བྱང་ཆུབ་ཆེན་པོར་བསྔོ།།
ཞེས་རབ་གནས་ས་བྱི་སྟེ་ཕྱི་ལོ་༢༠༠༨ལོར་བྲིས་ནས་སྒེར་དེབ་ཅིག་
གི་སྟེང་དུ་བཀོད་མོད། རྗེས་རང་གི་དགེ་ཕྲུག་འགའ་རེའི་རེ་འདོད་ལྟར་
རབ་རྒྱན་ལྕགས་སྟག་ལོར་ཅུང་ཟད་ཁ་སྣོན་དང་བཟོ་བཅོས་བྱས་པ་པོ་ནི་
ཆོས་དང་རང་རྒྱུད་ཅུང་ཟད་མ་འདྲེས་པའི་སྨྲ་མཁས་ཨ་བུ་ནེ་ཙོ་པདྨ་བྱང་
ཆུབ་ཏུ་འབོད་པ་དེས་སོ།། བསྟན་འགྲོར་སྨན་པའི་རྒྱུར་གྱུར་ཅིག དགེའོ།།
བ
203



ས་བཅད་བརྒྱད་པ། མར་མེ་ཕུལ་བའི་ཕན་ཡོན།
བདེ་གཤེགས་རྟེན་གསུམ་ལ་མར་མེ་ཕུལ་བའི་བསོད་ནམས་ནི།
དད་པ་དང་ལྡན་པའི་རིགས་བུའམ་རིགས་ཀྱི་བུ་མོ་གང་གིས་དགེ་བའི་
བསམ་པ་སྐྱེས་ནས་མར་མེ་ཆུང་ངུ་ཙམ་གྱིས། དེ་བཞིན་གཤེགས་བའི་
རྟེན་སྣང་བར་བྱས་པ་དང་ཐ་ན་རྟེན་གྱི་ཆ་ཤེས་ཙམ་ཞིག་སྣང་བར་བྱས་པ་
དང་། དུས་ནི་ཐ་ན་གློག་རྒྱུ་བ་ཙམ་གྱིས་མཆོད་ན་དེའི་ཕན་ཡོན་ནི་མཐའ་
དག་ནི་སངས་རྒྱས་མ་གཏོགས་ཉན་རང་རྣམས་ཀྱི་ཡང་བསྟན་པར་མི་
ནུས་མདོ་ལས་གསུངས་བ་དང་། ཡང་དེ་བཞིན་གཤེགས་པའི་རྟེན་ལ་
མར་མེ་ཕུལ་བས། འཆི་བའི་ཚེ་ན་རང་གི་དགེ་བ་བྱས་པ་དང་། སངས་
རྒྱས་དང་ཆོས་རྗེས་སུ་དྲན་པར་སོགས་འགྱུར་ཏེ། མར་མེ་ཕུལ་བའི་མདོ་
ལས།
མཆོད་རྟེན་རྣམས་ལ་མཁས་པ་གང་ཞིག་གིས། །
མར་མེ་ཕུལ་བ་བྱས་པའི་ལས་དེ་ཡིས། །
204



བདེ་དང་དོན་དང་རྙེད་པ་མཐའ་ཡས་ཐོབ། །
དེ་ནི་འཆི་ཁར་དྲན་པ་ཉམས་མི་འགྱུར། །ཞེས་དང་།
ཡང་དེ་ཉིད་ལས།
དེ་ནི་དེ་ཡི་མར་མེ་ཕུལ་བའི་འབྲས།།
ལོང་པར་མི་འགྱུར་ཞ་བོར་མི་འབྱུང་ཞིང་།།
ནད་ཅན་མ་ཡིན་འཇིག་རུང་སྒྲ་ལྡན་མིན།།
བླུན་པོར་མི་འགྱུར་མི་ཤེས་མི་འགྱུར་རོ།།
ཤེས་རབ་མིག་ལྡན་ལོངས་སྤྱོད་ཆེན་པོར་འགྱུར།།
ཞེས་སོགས་མང་དུ་གསུངས་བ་དང་ནི།།
གཞན་ཡང་དེ་བཞིན་གཤེགས་པའི་རྟེན་ལ་མར་མེ་ཕུལ་བས།
ལུས་ཡོངས་སུ་དག་པ། ངག་ཡོངས་སུ་དག་པ། ཡིད་ཡོངས་སུ་དག་
པ། མཛའ་བཤེས་ཡོངས་སུ་དག་པ་ཐོབ་པ་དང་། གཞན་གྱི་ཡིད་དུ་
འོང་ཞིང་བསྟོད་བཀུར་བྱེད་པ་སོགས་འབྱུང་བ་དང་། ཡང་ཚོགས་དཔག་
ཏུ་མེད་པ་བརྒྱད་ཐོབ་ཏེ། དྲན་པའི་ཚོགས་དཔག་ཏུ་མེད་པ་ཐོབ་པ་དང་།
དེ་བཞིན་དུ་བློ་གྲོས་ཀྱི་ཚོགས་དང་། དད་པའི་ཚོགས། བརྩོན་འགྲུས་
ཀྱི་ཚོགས། ཤེས་རབ་ཀྱི་ཚོགས། ཏིང་ངེ་འཛིན་ཚོགས། སྤོབས་པའི་
ཚོགས། བསོད་ནམས་ཀྱི་ཚོགས་དང་བརྒྱད་པོ་ཐོབ་བོ། །
205



= < ཚ་
མར་མེ་ཕུལ་བས་མཐར་བླ་ན་མེད་པ་སངས་རྒྱས་ཀྱི་གོ་འཕང་ཐོབ་
པར་འགྱུར་ཏེ། མདོ་ལས། །
བདེ་གཤེགས་མཆོད་རྟེན་མར་མེ་ཕུལ་བས་ན།།
རྣམ་གྲོལ་བློ་མངའ་སྟོབས་བཅུ་རྣམ་ལྡན་ཞིང་།།
ཞེས་སོགས་གསུངས་སོ། །
མདོ་ལས་བྱུང་བའི་མར་མེ་འབུལ་བའི་ལོ་རྒྱུས།
སྔོན་ཉན་ཡོད་ན་བསྙེན་དགའ་མོ་ཞེས་དབུལ་མོ་ཞིག་རྟག་པར་སྤྲང་
ཟས་ཙམ་གྱིས་འཚོ་བ་ཞིག་ཡོད། ཡུལ་དེའི་ཁྱིམ་བདག་ཕྱུག་པོ་དང་
རྒྱལ་པོ་རྣམས་ཀྱིས་སངས་རྒྱལ་འཁོར་བཅས་ལ་མར་མེ་དང་མཆོད་པ་
མང་པོ་ཕུལ་བ་མཐོང་ནས་བསམ་པ། རང་གིས་སྔོན་ཆད་ལས་ངན་ཅི་
ཞིག་བྱས་ནས་རིགས་ངན་དུ་སྐྱེས་བསོད་ནམས་ཀྱི་ཡུལ་དམ་པ་དང་ཕྲད་
ཀྱང་བདག་ལ་བསོད་ནམས་བསོགས་པའི་ནོར་ཅི་ཡང་མེད་དོ་སྙམ་ནས་
ཡིད་ཆད་བྱས། ཉིན་གཅིག་ལ་སློང་སློང་བ་ལས་དོང་ཙེ་གཅིག་ལས་
མ་རྙེད། དེ་ཐོགས་ནས་མར་ཉོས་པར་བརྩམ་ཚེ་མར་ཚོང་གིས་དོང་ཙེ་
གཅིག་གི་མར་ཉོ་བ་ཧ་ཅང་ཆུང་ཆེས་ཁྱོད་ཀྱིས་ཅི་ཞིག་བྱ་ཞེས་དྲིས། དེ་
206



= «g@g =
ལ་དྲང་པོར་གཏམ་བྱས་ནས་མར་ཚོང་བའི་སྙིང་བརྩེ་ནས་མར་ལྷག་པོར་
བྱིན་པས་དགའ་སྟེ། གཙུག་ལག་ཁང་དུ་སོང་ནས་སངས་རྒྱས་ཀྱི་སྤྱན་
སྔར་མར་མེ་སྐོང་བུ་གང་ཕུལ་ནས། མར་མེ་འདི་སངས་རྒྱས་ལ་མཆོད་
དོ།། བསོད་ནམས་འདིས་མ་འོང་པའི་དུས་སུ་བདག་ཤེས་རབ་ཀྱི་མར་མེ་
དང་ལྡན་ཏེ། སེམས་ཅན་ཐམས་ཅད་ཀྱི་མུན་པའི་དྲི་མ་ཐམས་ཅད་བསལ་
བར་ཤོག་ཅིག་ཅེས་སྨོན་ལམ་བཏབས་ནས་སོང་ངོ་།། དེའི་མཚན་མོ་མར་
མེ་གཞན་ནི་འབར་ཟིན་ལ། བསྙེན་དགའ་མོའི་མར་མེ་ཆུང་ངུ་སྟེ་འབར་
མ་ཐག་པ་ལྟར་འབར་ཞིང་འདུག་གོ མོའུ་འགལ་གྱི་བུ་མར་མེ་རྣམས་སྡུད་
དུ་སོང་བ་ན། མོའུ་འགལ་བུས། ཉིན་མོ་མར་མེ་འབར་བས་དགོས་པ་
མེད་ལ། མཚན་མོ་སངས་རྒྱས་ཀྱིས་ཆོས་གསུངས་སྐབས་འབར་དགོས་
སྙམ་ནས། ཐབས་སྣ་ཚོགས་ཀྱིས་མར་མེ་སྟེ་གསོད་པར་རྩམ་ཀྱང་མ་
སོད། སངས་རྒྱས་ཀྱིས་གཟིགས་ནས་མོ་འགལ་བུ་ཞོག་ཅིག མར་མེ་
དེ་ནི་ཁྱོད་ཉན་ཐོས་ཀྱིས་གསོད་མི་ཐུབ། མར་མེ་འདི་ནི་སེམས་ཅན་མང་
པོའི་དོན་ལ་བསམ་པ་རྒྱ་ཆེན་པོབསྐྱེད་དེ་ཕུལ་བ་ཡིན་གསུངས། བསྙེན་
འགའ་མོ་ཡང་བཅོམ་ལྡན་སྤྱན་སྔར་འོངས་ཏེ་ཞབས་ལ་ཕྱག་འཚལ། དེའི་
ཚེ་བཅོམ་ལྡན་འདས་ནས་བསྙེན་དགའ་མོ་མ་འོང་པ་ན་སངས་རྒྱས་མར་
མེ་འོད་ཞེས་བྱ་བར་འགྱུར་བའི་ལུང་བསྟན་ཏོ།།
207



མར་མེའི་སྨོན་ལམ།
འདི་ལྟར་མར་མེ་ཕུལ་བའི་བསོད་ནམས་ཀྱིས།།
བདག་གཞན་སེམས་ཅན་ཚེ་རབས་ཐམས་ཅད་དུ།།
བླ་མ་མཆོག་གསུམ་མི་འབྲལ་དམ་ཆོས་སྤྱོད།།
ཚོགས་གཉིས་མྱུར་རྫོགས་སངས་རྒྱས་ཐོབ་པར་ཤོག།
ཡང་ན་བསྙེན་དགའ་མོས་སྨོན་ལམ་བཞིན། བདག་གི་དད་པས་
བཤམས་པའི་མར་མེ་འདི་སངས་རྒྱས་དང་ཆོས་དགེ་འདུན་ལ་མཆོད་དོ།།
བསོད་ནམས་འདིས་མ་འོང་པ་ན་བདག་ཤེས་རབ་ཀྱི་མར་མེ་དང་ལྡན་
པར་འགྱུར་ཏེ། སེམས་ཅན་ཐམས་ཅད་ཀྱི་མ་རིག་པའི་དྲི་མ་ཐམས་ཅད་
བསལ་བར་ཤོག་ཅིག ཅེས་སྙིང་ནས་དེ་ལྟར་བསྔོ་སྨོན་བྱའོ། །
ཞེས་དེ་ལྟར་མར་མེ་ཕུལ་བའི་ཕན་ཡོན་དང་སྨོན་ལམ་མདོར་བསྡུས་
འདི་སྤྱི་ལོ་༢༠༡༠ལོའི་བོད་ཟླ་བཅུ་བའི་དགའ་ལྡན་ལྔ་མཆོད་ལ་ཉེ་ཚེ་རྒྱ་
ནག་གི་དགེ་བརྙེན་ཁ་ཅིག་ལ་མཁོ་ཕྱིར་འཕགས་པ་མར་མེ་ཕུལ་བའི་མདོ་
དང་བསྙེན་དགའ་མོའི་མར་མེ་འབུལ་བའི་ལོ་རྒྱུས་ཀྱི་མདོ་ལ་བརྟེན་ནས་
པདྨ་བྱང་ཆུབ་ནས་སོ། ། སརྦ་མངྒ་ལཾ། །
༢༠༡༠. ༡༡. ༢༧
208



ས་བཅད་དགུ་པ། དགེ་སྦྱོར་བྱེད་པའི་དུས་ཆེན་
གསལ་བའི་མེ་ལོང་ཞེས་བྱ་བ།
བླ་མ་དང་ཁྱབ་བདག་པདྨ་ཀཱ་ར་ལ་ཕྱག་འཚལ་ལོ། དེ་ལ་འདིར་དགེ་
སྡིག་གང་བྱེད་འགྱུར་སྟོབས་ཆེ་བའི་དུས་ཆེན་བཤད་པ་ལ། ཟླ་བའི་དུས་
ཆེན་དང་། ཚེས་ཀྱི་དུས་ཆེན། ཞར་བྱུང་ཟླ་འཛིན་སོགས་ཀྱི་དུས་ཆེན་
བཤད་པ་དང་གསུམ་ལས། ཟླ་བའི་དུས་ཆེན།
དང་པོ། ཟླ་བའི་དུས་ཆེན།
སངས་རྒྱས་ཀྱི་མཛད་པ་དང་འབྲེལ་བའི་ཟླ་བའི་དུས་ཆེན་དེ་ལ།
བཞི་དང་དྲུག བརྒྱད་དུ་བཞེད་པའི་ལུགས་གསུམ་ལས། དང་བོ་ཟླ་བའི་
དུས་ཆེན་བཞི་ནི། ཟླ་དང་པོ། བཞི་བ། དྲུག་པ། དགུ་པ་རྣམས་ཡིན་ལ།
རྒྱུ་མཚན་ནི། ཟླ་དང་པོའི་ཚེས་གཅིག་ནས་བཅོ་ལྔ་བར་མུ་སྟེགས་སྟོན་
209



པ་སྡེ་དྲུག་བཏུལ་བས་ཆོ་འཕྲུལ་ཟླ་བ་དེ་དགེ་སྡིག་གང་བྱེད་འབུམ་འགྱུར་
བཞི་བ་ས་ག་ཟླ་བའི་ཚེས་བརྒྱད་ལ་སངས་རྒྱས་སྐུ་བལྟམས་པ་
ཡིན། འགའ་རེས་ཚེས་བདུན་ལ་བཞེད་པའང་ཡོད། ཚེས་བཅོ་ལྔ་ལ་
མངོན་པར་བྱང་ཆུབ་པ་དང་། སྐུ་མྱ་ངན་ལས་འདའ་བའི་དུས་ཆེན་དེ་དུས་
ཆེན་གསུམ་འཛོམས་ཀྱི་ཟླ་བ་ཡིན་ལ། དགེ་སྡིག་གང་བྱེད་བྱེ་བ་འབུམ་
དུ་འགྱུར་རོ།།
ཟླ་དྲུག་པའི་ཚེས་བཞི་ལ་སངས་རྒྱས་ཀྱིས་འཁོར་ལྔ་སྡེ་ལ་བདེན་
བཞིའི་ཆོས་འཁོར་བསྐོར་བའི་དུས་ཆེན་ཡིན། དགེ་སྡིག་ས་ཡར་འགྱུར་
རོ།།
ཟླ་དགུ་བའི་ཚེས་བཅོ་ལྔར་སངས་རྒྱས་ལྷ་ལས་འབབ་པར་ཞལ་
གྱིས་བཞེས། ཚེས་ཉེར་གཉིས་ལ་དངོས་སུ་ལྷ་ལས་བབས་པས་ཆོ་འཕྲུལ་
ཆུང་ངུའི་དུས་ཆེན་ཞེས་དགེ་སྡིག་གང་བྱེད་བྱེ་བ་བརྒྱ་འགྱུར་རོ།། ཞེས་
གསུངས་སོ།།
གཉིས་པ་ཟླ་བའི་དུས་ཆེན་དྲུག་ནི། གོང་གི་བཞིའི་སྟེང་ཟླ་གཉིས་
པ་དང་གསུམ་པ་བསྣན་ནས་དྲུག་ཏུ་བཞེད་ལ། རྒྱུ་མཚན་ཟླ་གཉིས་པའི་
ཚེས་གཅིག་ནས་བརྒྱད་བར་སངས་རྒྱས་ལྷུམས་སུ་བཞུགས་པའི་དུས་
210



，
ཆེན་དུ་གསུངས་པ་དང་། འགའ་རེས་ཟླ་དེའི་ཚེས་བཅུ་ལ་སྐུ་བལྟམས་
པའང་འདོད་ལ་དགེ་སྡིག་གང་བྱེད་སྟོང་འགྱུར་རོ།།
ཟླ་གསུམ་པའི་ཚེས་བཅོ་ལྔ་ལ་དཔལ་ལྡན་འབྲས་སྤུངས་སུ་དུས་
འཁོར་གསུངས་བའི་དུས་ཆེན་དགེ་སྡིག་གང་བྱེད་བྱེ་བ་ཁྲིར་འགྱུར་རོ།།
གསུམ་པ་ཟླ་བའི་དུས་ཆེན་བརྒྱད་ནི། བཤད་མ་ཐག་པའི་དྲུག་དང་
དེའི་སྟེང་བཅུ་དང་། བཅུ་གཉིས་བསྣན། རྒྱུ་མཚན་ནི། ཟླ་བཅུ་པའི་ཚེས་
བརྒྱད་ཀྱི་ཐོ་རངས་ལ་མྱ་ངན་ལས་འདས་པའི་དུས་ཡིན་པར་བཤད། བཅུ་
གཉིས་པའི་ཚེས་བརྒྱད་ནས་བཅོ་ལྔར་བྱང་ཆུབ་ཤིང་དྲུང་དུ་བཞུགས་པའི་
དུས་ཆེན་དུ་གསུངས་ཀྱང་ཟླ་འདི་གཉིས་ཀྱི་དགེ་སྡིག་འགྱུར་གྱི་གྲངས་
བཤད་པ་མ་མཐོང་ངོ་།།
གཉིས་པ། ཚེས་ཀྱི་དུས་ཆེན།
གཉིས་བ་ཚེས་ཀྱི་དུས་ཆེན་ནི། ཟླ་བ་རེ་ལ་ཚེས་ཀྱི་དུས་ཆེན་བརྒྱད་
དང༌། དགུ་དང་། བཅུ་གཉིས་བཞེད་པའི་ལུགས་གསུམ་སྣང་པས། དང་
བོ་བརྒྱད་དུ་བཞེད་པ་ནི། ཟླ་བ་བྱུང་ངོ་ཅོག་གི་ཚེས་གཅིག བརྒྱད། བཅུ།
བཅོ་ལྔ། བཅོ་བརྒྱད། ཉེར་གཅིག ཉེར་ལྔ། སུམ་ཅུ་རྣམས་ཡིན། དེ་དག་
211



གང་གི་དུས་ཆེན་ཡིན་པ་དང་དགེ་སྡིག་བྱེད་པའི་འགྱུར་གྲངས་ནི། ཚེས་
གཅིག་ལ་སངས་རྒྱས་ཏིང་འཛིན་རྒྱལ་པོའི་དུས་ཆེན་དགེ་སྡིག་གང་བྱེད་
བརྒྱ་འགྱུར། ཚེས་བརྒྱད་ལ་སངས་རྒྱས་སྨན་བླའི་དུས་ཆེན་དགེ་སྡིག་
གང་བྱེད་སྟོང་འགྱུར། ཚེས་བཅུ་ལ་སངས་རྒྱས་སྟོང་གི་དུས་ཆེན་དགེ་
སྡིག་འབུམ་འགྱུར། ཚེས་བཅོ་ལྔ་ལ་སངས་རྒྱས་སྣང་བ་མཐའ་ཡས་ཀྱི་
དུས་ཆེན་དགེ་སྡིག་གང་བྱེད་བྱེ་བ་འགྱུར། ཚེས་བཅོ་བརྒྱད་ལ་འཕགས་
པ་སྤྱན་རས་གཟིགས་ཀྱི་དུས་ཆེན་དགེ་སྡིག་ས་ཡ་འགྱུར། ཚེས་ཉེར་
གཅིག་ལ་ས་ཡི་སྙིང་པོའི་དུས་ཆེན་དགེ་སྡིག་དུང་ཕྱུར་འགྱུར། ཚེས་ཉེར་
ལྔ་ལ་ཨོ་རྒྱན་རིན་པོ་ཆེ་དང་དཔའ་བོ་མཁའ་འགྲོ་འབུམ་གྱི་དུས་ཆེན་དགེ་
སྡིག་འབུམ་འགྱུར། འགའ་རེས་ས་ཡ་འབུམ་འགྱུར་ཀྱང་གསུངས་སོ།།
གནམ་སྟོང་ལ་སངས་རྒྱས་ཤཱཀྱ་ཐུབ་པའི་དུས་ཆེན་དགེ་སྡིག་དུང་
ཕྱུར་དགུ་འགྱུར་དུ་གསུངས་སོ།།
གཉིས་པ་ཚེས་ཀྱི་དུས་ཆེན་དགུ་བཞེད་པའི་ལུགས་ལྟར་ན། ཚེས་
བཅུ་ལ་ཨོ་རྒྱན་ཆེན་པོ་པད་མ་འབྱུང་གནས་ཀྱི་དུས་ཆེན་དང་། ཚེས་བཅུ་
གཅིག་ལ་སངས་རྒྱས་སྟོང་གི་དུས་ཆེན་དུ་བཞེད་པའི་ཁྱད་པར་ཙམ་ལས་
གཞན་རྣམས་གོང་དང་འདྲའོ།། །
གསུམ་པ་ཟླ་གཅིག་ལ་ཚེས་ཀྱི་དུས་ཆེན་བཅུ་གཉིས་སུ་བཞེད་
212



= ཙྩ =
བ་ནི། གོང་གི་ཚེས་ཀྱི་དུས་ཆེན་བརྒྱད་ལས་ཚེས་ཉེར་གཅིག་ཕྲི་ནས།
གཞན་ཚེས་བཅུ་བཞི། ཉེར་གསུམ། ཉེར་བཞི། ཉེར་བརྒྱད། ཉེར་དགུ་
རྣམས་བསྣན་ནས་བཅུ་གཉིས་སུ་བཞེད་ལ། འདི་ལྟར་ཚེས་གཅིག་ལ་ལྷའི་
བུ་སེམས་ཅན་རྣམས་དགེ་སྡིག་ཅི་བྱེད་ཉུལ་དུ་མཆི་སྟེ། དེའི་ཉིན་སངས་
རྒྱས་ཏིང་འཛིན་རྒྱལ་བོའི་མཚན་ནས་བརྗོད་ཅིང་སྐྱབས་སུ་འགྲོ་བ་དང་
སྔགས་བཟླ་ཞིང་ཟས་གཅིག་མའམ་གདན་གཅིག་མ་སྲུང་ན་བསྐལ་བ་བཞི་
བཅུའི་སྡིག་པ་བྱང་། རལ་གྲི་མདུང་ཐུང་གི་དམྱལ་བ་ལས་ཐར་རོ།།
ཚེས་བརྒྱད་ལ་རྒྱལ་བུ་བེ་ཅོན་སེམས་ཅན་རྣམས་ཚེ་རིང་ཐུང་ཉུལ་
དུ་མཆི་སྟེ། དེའི་ཉིན་སངས་རྒྱས་སྨན་བླའི་མཚན་ནས་བརྗོད་ཅིང་སྔགས་
བཟླས་པ་སོགས་ཀྱིས་བསྐལ་བ་སུམ་ཅུའི་སྡིག་པ་བྱང་། བཅད་གཏུབ་ཀྱི་
དམྱལ་བ་ལས་ཐར་རོ།།
ཚེས་བཅུ་ལ་ཨོ་རྒྱན་ཆེན་པོ་པད་མ་འབྱུང་གནས་ཀྱི་དུས་ཆེན་
ཚོགས་བསྐང་བཤགས་བྱས་ན་ཟངས་མདོག་དཔལ་རིར་སྐྱེ་བར་
གསུངས་སོ། །
ཚེས་བཅུ་བཞིར་གཤིན་རྗེའི་འཁོར་དབང་པོ་འཆར་བྱེད་ཀྱིས་དགེ་
སྡིག་གང་བྱེད་ཡི་གེ་འབྲི་བར་ཉུལ་དུ་མཆི་སྟེ། དེའི་ཉིན་བསྐལ་བཟང་
སངས་རྒྱས་སྟོང་གི་མཚན་ནས་བརྗོད་ཅིང་ཕྱག་འཚལ་བས་བསྐལ་བ་
213



སྟོང་གི་སྡིག་པ་བྱང་། ཆུ་ཚན་ཁོལ་མའི་དམྱལ་བ་ལས་ཐར་རོ། །
ཚེས་བཅོ་ལྔ་ལ་ལམ་རྒྱུད་ལྔའི་དེད་དཔོན་ཚངས་པ་ཀུན་རིགས་
སྔར་བཞིན་ཉུལ་ཏེ། དེའི་ཉིན་སངས་རྒྱས་སྣང་མཐའི་མཚན་ནས་བརྗོད་
དེ་ཕྱག་འཚལ་མཚན་སྔགས་བརྗོད་པས་བསྐལ་བ་ཉིས་བརྒྱའི་སྡིག་པ་
བྱང་། གྲང་དམྱལ་དུ་མི་སྐྱེ་གསུངས། ཚེས་བཅོ་བརྒྱད་ལ་གཤིན་རྗེ་ཆོས་
ཀྱི་རྒྱལ་པོས་དགེ་སྡིག་ཅི་བྱེད་ཉུལ་བའི་དུས་ཏེ། དེའི་ཉིན་འཕགས་པ་
སྤྱན་རས་གཟིགས་ཀྱི་མཚན་ནས་བརྗོད་ཅིང་སྔགས་བཟླས་པས་བསྐལ་
བ་དགུ་བཅུའི་སྡིག་པ་བྱང་། རལ་གྲི་གདོང་གཡང་གི་དམྱལ་བ་ལས་ཐར་
རོ། །
ཚེས་ཉེར་གསུམ་ལ་ལྷ་དབང་ཕྱུག་ཆེན་པོ་ཉུལ་ཏེ། དེའི་ཉིན་སངས་
རྒྱས་རྣམ་པར་སྣང་མཛད་ཀྱི་མཚན་བཟུང་བས་བསྐལ་བ་སྟོང་གི་སྡིག་པ་
བྱང་། ཡི་དྭགས་སུ་མི་སྐྱེ།
ཉེར་བཞིར་གཤིན་རྗེའི་འཁོར་དབང་པོ་ཐེའུ་ཤན་ཉུལ་ཏེ། དེའི་ཉིན་
བྱང་ཆུབ་སེམས་དཔའ་ས་ཡི་སྙིང་པོའི་མཚན་སྔགས་བཟླས་པས་བསྐལ་
བ་སྟོང་གི་སྡིག་པ་བྱང་། གཅོད་ཅིང་གཏུབ་པའི་དམྱལ་བ་ལས་ཐར་རོ།།
ཚེས་ཉེར་ལྔ་ལ་མཁའ་འགྲོའི་དུས་ཆེན་ཚོགས་འཁོར་བྱས་ན་མཁའ་
སྤྱོད་དུ་སྐྱེ། ཚེས་ཉེར་བརྒྱད་ལ་ལྷའི་དབང་པོ་བརྒྱ་བྱིན་ཉུལ་ཏེ། དེའི་ཉིན་
214



སངས་རྒྱས་སྣང་བ་མཐའ་ཡས་ཀྱི་མཚན་ནས་བརྗོད་ཅིང་སྔགས་བཟླས་
པས་བསྐལ་བ་དགུ་བཅུའི་སྡིག་པ་བྱང་། དམྱལ་བ་ཐིག་ནག་ལས་ཐར་རོ།།
ཉེར་དགུ་ལ་ཕྱོགས་སྐྱོང་བཅུ་ཉུལ། དེའི་ཉིན་སངས་རྒྱས་སྨན་བླའི་
མཚན་བཟུང་བས་བསྐལ་བ་སྟོང་གི་སྡིག་པ་བྱང་། ཐལ་ཚན་མེ་མ་མུར་གྱི་
དམྱལ་བ་ལས་ཐར་རོ། །
གནམ་སྟོང་ལ་ལྷ་ཆེན་ཚངས་པ་ཉུལ་ཏེ། དེའི་ཉིན་རྒྱལ་བ་ཤཱཀྱ་
ཐུབ་པའི་མཚན་བཟུང་སྔགས་བཟླས་སོགས་ཀྱིས་བསྐལ་བ་སྟོང་གི་སྡིག་
པ་བྱང་། ཞིབ་མོ་འཛོམས་པའི་དམྱལ་བ་ལས་ཐར་རོ།། ཞེས་སོགས་
གསུངས་སོ།།
ཇི་སྐད་དུ།
སངས་རྒྱས་ཡོན་ཏན་བསམ་མི་ཁྱབ།།
དམ་པའི་ཆོས་ཀྱང་བསམ་མི་ཁྱབ།།
འཕགས་པའི་དགེ་འདུན་བསམ་མི་ཁྱབ།།
ཞེས་གསུངས་པས་སངས་རྒྱས་དང་བྱང་ཆུབ་སེམས་དཔའ་རྣམས་
ཀྱི་ཐུགས་བསྐྱེད་སྨོན་ལམ་ཚད་མེད་པའི་སྒོ་ནས་སྐུ་འཁྲུངས་འདས་
སོགས་མཛད་པ་བླ་ན་མེད་པ་སྟོན་པའི་དུས་ངོས་བཟུང་བ་དང་། དུས་དེ་
འབྲེལ་གྱི་དགེ་སྡིག་གང་བྱེད་འགྱུར་སྟོབས་ཆེ་བ་ཡེ་ཤེས་ཀྱི་སྤྱན་ལྡན་
215



དག་གིས་གསུངས་པ་རྣམས་འདིར་མདོར་བསྡུས་ཏེ་ཕྱོགས་གཅིག་དུ་
བཀོད་པའོ།།
གསུམ་པ། ཞར་བྱུང་ཟླ་འཛིན་སོགས་ཀྱི་དུས་ཆེན།
གསུམ་པ་ཞར་བྱུང་ཟླ་འཛིན་སོགས་གྱི་དུས་ཆེན་ལ་དགེ་སྡིག་གང་
བྱེད་ཀྱི་འགྱུར་སྟོབས་དང་། ཟླ་འཛིན་སོགས་འབྱུང་བའི་རྒྱུ་རྐྱེན་བཤད་པ་
གཉིས་ལས། དང་བོ་ནི། ཟླ་འཛིན་སྐབས་དགེ་སྡིག་གང་བྱེད་བྱེ་བ་བདུན་
འགྱུར་དང་། ཉི་འཛིན་སྐབས་བྱེ་བ་འབུམ་འགྱུར་ཡིན་ཞེས་ཉི་ཟླའི་མདོ་
སོགས་ནས་གསུངས་སོ།།
གཞན་འཇམ་དཔལ་རྩ་རྒྱུད་དུའང་ཉི་ཟླ་འཛིན་སྐབས་དགེ སྡིག་
རྒྱ་ཆེར་འཕེལ་བ་སོགས་ཀྱི་རྣམ་གཞག་ཡོད་པ་གཞུང་གཞན་དུ་བཤད་
འདུག་ཀྱང་ཉི་ཟླའི་མདོ་དང་མཐུན་མིན་མ་ངེས་སོ། །
ཡང་དབྱར་ཉི་མ་ལྷོ་ལྡོག་དང་དགུན་ཉི་མ་བྱང་དུ་ལྡོག་པའི་དུས་
རྣམས་སུ་དགེ་སྡིག་གང་བྱེད་བྱེ་བ་འབུམ་འགྱུར་ཡིན་པར་གསུངས་ཡོད་
པས་དུས་དེ་རྣམས་སུ། རབ་ན་དགེ་བ་སྟོབས་ལྡན་ལ་འབད་ཅིང་སྡིག་
པའི་ལས་ཆུང་ངུ་ཙམ་ཡང་མི་བྱ་བ་དང་། ཐ་ན་ཡང་དགེ་བ་མ་འགྲུབ་ནའང་
216



< ༧
སྡིག་པའི་ལས་ལ་འཛེམ་ཅི་ཐུབ་བྱ་རིགས་སོ།།
བཞི་པ། ཟླ་འཛིན་སོགས་འབྱུང་བའི་རྒྱུ་རྐྱེན།
ཉི་ཟླ་འཛིན་པའི་རྒྱུ་རྐྱེན་ནི། ཡིད་བཞིན་མཛོད་ལས། སྒྲ་གཅན་ནི་
དུད་འགྲོ་ཡིན་པས་དེའི་མིག་ལ་ཉི་ཟླའི་འོད་མི་བཟོད་པའི་དེ་སྒྲིབ་པས་ཉི་
ཟླ་གཟས་ཟིན་པ་ཞེས་བྱའོ།། ཞེས་དང་། མདོ་ལས་ལག་པས་སྒྲིབ་པར་
འདོད་ལ། རྒྱུད་ཁ་ཅིག་ལས། ཁ་རླངས་དང་མཇུག་མའི་རླངས་པ་གང་
རུང་གིས་སྒྲིབ་པར་འདོད་ཅིང་། ཁ་ཅིག་གིས་ཁར་ཟོས་པ་ཨོལ་བ་ལས་
དོན་པའོ་ཞེས་ཀྱང་ཟེར་རོ།།
གཞན་ས་གཡོ་བ་དང་། སྒྲ་དང་། འོད་དང་། ཉི་ཟླ་འཛིན་པའང་བྱང་
ཆུབ་སེམས་དཔའ་སར་འཕར་བ་དང་། དགེ་བ་དང་མི་དགེ་བ་རླབས་པོ་
ཆེ་དང་། གཡུལ་འགྱེད་པ་དང་། སངས་རྒྱས་ཀྱི་སྤྲུལ་བའི་ཆོ་འཕྲུལ་དང་།
ལྷ་གནས་རྒྱ་ཆེར་བསྐྱོད་པ་ལས་འབྱུང་བར་བཤད་ལ། ས་གཡོ་བ་ལ་དེའི་
སྟེང་དུ་ཉ་བོ་ཆེས་འདྲེ་ལྡོག་པ་ལས་འདོད་པའོ།། ཞེས་ཡིད་བཞིན་མཛོད་
དུ་གསུངས་སོ།།
217



NO
འདི་འབད་རྣམ་དཀར་ཅི་མཆིས་པ།།
འཇིག་རྟེན་བདེ་ཞིང་རྒྱལ་བསྟན་གནས།།
བསྟན་འཛིན་དམ་པའི་སྐུ་ཚེ་བརྟན།།
འགྲོ་ཀུན་སངས་རྒྱས་ཐོབ་ཕྱིར་བསྔོ།།
བླ་མ་དགེ་བའི་བཤེས་གཉེན་རབ་བྱུང་ཕལ་མོ་ཆེ་རྣམས་དུས་ལ་མ་
ལྟོས་པར་རྟག་པར་དགེ་ཆོས་དང་རང་རྒྱུད་དབྱེར་མེད་ཡིན་ཡང་། ཆོས་
གཟུགས་འཛིན་པ་འགའ་དང་ལས་འབྲས་སོགས་ལ་ཡིད་ཆེས་ཅུང་ཙམ་
ཡོད་པའི་ཁྱིམ་པ་འགའ་རེ་ནི། རྟག་པར་འདི་སྣང་འཇིག་རྟེན་བྱ་བས་བྲེལ་
ཡང་དགེ་སྡིག་གང་བྱེད་འགྱུར་སྟོབས་ཆེ་བའི་དུས་ཆེན་རྣམས་སུ་དགེ་
སྡིག་བླང་དོར་གྱི་གནས་ལ་འཇུག་འདོད་ཚེ། སྟབས་བདེ་དང་ཅུང་ཟད་
ཕན་པ་ཡོད་པར་སྙིང་ནས་སྨོན་པ་ཅན། ཕྱི་ཆོས་གཟུགས་སུ་གནས་ཤིང་
རང་རྒྱུད་ཐ་མལ་ཏུ་གནས་པའི་པདྨ་བྱང་ཆུབ་ཏུ་འབོད་པས་བོད་རབ་རྒྱན་
ཆུ་བྱ་ལོར་མདོ་ཁམས་ནང་བསྟན་མདོ་སྔགས་བཤད་སྒྲུབ་དར་རྒྱས་གླིང་
རང་ཤག་གསུང་རབ་ནོར་བུའི་མཛོད་ནས་བྲིས་སོ།། དགེའོ།།
218



ཆེད་བརྗོད་མཇུག་བྱང་།
བླ་མ་དཀོན་མཆོག་གསུམ་ལ་ཕྱག་འཚལ་ལོ། གངས་ཅན་གྱི་ཡི་གེ་
འདོན་ཀློག་ལ་དབང་བའི་གཟིགས་པ་པོ་རྣམས་ལ་ཞུ་བ། དེབ་ཆུང་འདི་
ནི་མཚན་ཉིད་ལྡན་པའི་བླ་མ་དགེ་བའི་བཤེས་གཉེན་དུ་མ་ཡུན་རིང་བསྟེན་
ཅིང་མི་ཚེའི་ཕྱེད་ཀ་ཐོས་བསམ་ལ་བསྐྱལ་བའི་སྐལ་བཟང་ཐོབ་པའི་ཚེ།
རང་རྒྱུད་ལ་གོམས་ཕྱིར་དང་དད་ལྡན་སེར་སྐྱ་རྒན་གཞོན་བར་མ་གང་
ལའང་ཚེ་འདི་དང་ཕྱི་མ་ཀུན་ཏུ་ཅུང་ཟད་ཕན་པའི་རེ་བ་སྙིང་ནས་སྨོན་སྟེ།
གྲུབ་མཐའ་རིས་སུ་མ་བཅད་པར་ཐེག་ཆེན་གསོ་སྦྱོང་དང་སྨྱུང་གནས་
སོགས་ཀྱི་གཞུང་མང་ལ་བལྟ་ཀློག་མི་ཉུང་བ་ཙམ་བྱས་ནས་དེ་དག་གི་
རྣམ་གཞག་དང་། དབྱེ་བ། ཁྱད་པར། ཇི་ལྟར་སྲུང་ཚུལ། དེ་དག་གི་
ཕན་ཡོན་དང་། སྲུང་བྱ་ཡན་ལག་བརྒྱད་ཀྱི་རྣམ་གཞག་སོགས་སྔར་ཡོད་
དག་ལས་ཅུང་ཟད་རྒྱས་ཤིང་ཁ་གསལ་བ་ཙམ་དུ་འབྲི་ཁུལ་བྱས་མོད།
དེང་དུས་རྩོད་ལྡན་སྙིགས་མ་ལྔ་ཆེས་ཆེར་བདོ་ཞིང་ཆགས་སྡང་སོགས་
ཀུན་རྟོག་སྣ་ཚོགས་པའི་འདུ་ཤེས་ཀྱི་སྤྲིན་ནག་རབ་ཏུ་འཁྲིགས་པའི་མར་
219



གཤམ་འདིར། །
གཅིག རང་དགར་གྱིས་སྨྲ་ཞིང་ཡང་ལོག་འབྱེད་པའི་གནས་
ལུགས་ལ་འཇུག་མཁན་ཉུང་ཞིང་། ཕན་གནོད་གོ་ལྡོག་ཏུ་ལྟ་མཁན་མང་བ།
གཉིས། དེང་དུས་སྐྱེ་བོ་མི་ཉུང་བ་ཞིག་གི་བརྩམས་ཡིག་མང་ཆེ་བ་
གཞན་ལ་ཕན་པ་ཆུང་ཞིང་ཆགས་སྡང་གི་རྒྱུར་འགྲོ་བ་མཐོང་བ།
གསུམ། རང་ཉིད་རྣམ་གཡེང་ལེ་ལོ་ཆེ་ཞིང་སྐྱེས་སྦྱང་གི་ཤེས་རབ་
ཞན་པ་སོགས་ཀྱི་དབང་གིས་ཐད་ཀར་པར་སྐྲུན་བྱ་མ་སྤོབས་པར། རང་
ལ་འབྲེལ་ཡོད་ཀྱི་ངེས་དོན་གྱི་བསྟན་འཛིན་དམ་པ། མཁྱེན་པའི་སྤྱན་
ཟུང་ཡངས་པ་དག་གི་སྤྱན་ལམ་དུ་ཕུལ་ཏེ་བཀའ་འདྲི་དང་སྐྱོན་འདོགས་
ཞུས་ནས་དེ་དག་གིས་ཞིབ་གཟིགས་གནང་རྗེས་པར་སྐྲུན་བགྱི་ན་ཕན་པ་
ཡོད་པ་སོགས་ཀྱི་བཀའ་གསུང་ཐོབ་རྗེས། ཀུན་ལ་སྟབས་བདེའི་ཕྱིར་དེའི་
སྟེང་རྒྱལ་བའི་མྱུ་གུ་མཁྱེན་བརྩེའི་ལྷས་མཛད་པའི་སྨྱུང་གནས་ཀྱི་ཆོ་ག་
དང་དགེ་སློང་མ་དཔལ་མོའི་པོ་བསྟོད་སོགས་དང་། རང་གི་མ་ཤེས་ཤེས་
མདོག་བྱས་ནས་བྲིས་པའི་སྡོམ་པ་ལེན་ཆོག་དང་ཟླ་ཚེས་ཀྱི་དུས་ཆེན་
ངོས་འཛིན་སོགས་བསྣན་ནས་བསྟན་འགྲོ་ལ་ཅུང་ཟད་སྨན་པའི་རེ་སྨོན་
བྱེད་བཞིན་རབ་རྒྱན་ས་བྱི་ལོར་དཔེ་རྟགས་མེད་པའི་སྒེར་དེབ་ཅིག་པར་
སྐྲུན་བྱས་མོད་དཔར་གྲངས་ཉུང་རྐྱེན་གྱིས་རེ་འདོད་ཅན་གང་མང་ཞིག་གི་
220



སྤྱན་སྔར་ཕུལ་མ་ནུས་པས། རྗེས་ཡང་བསྐྱར་པར་སྐྲུན་བྱེད་པ་བརྩོམ་ཚེ་
སྐྱེ་བོ་དུ་མས་ཚད་ལྡན་དཔེ་སྐྲུན་བྱེད་པར་བསྐུལ་བས་རེ་འདོད་ལྟར་པར་
སྐྲུན་གྱི་ལས་ལ་འཇུག་པ་ཡིན། །
ཡིན་ཡང་སྔོན་མའི་དེབ་ལས་མི་འདྲ་བ་ཅུང་ཟད་རེ་འཕྲི་སྣོན་དང་
བཟོ་བཅོས་བྱས་ཡོད་པས་ཐམས་ཅད་ཀྱིས་ཐུགས་འཇགས་དང་། གཞན་
མ་རྟོགས་པ་དང་ལོག་པར་རྟོག་པའི་གནོངས་པ་གང་མཆིས་དམ་པ་དག་
གིས་མདུན་དུ་བཤགས་སོ།།
རབ་རྒྱན་ལྕགས་ཡོས་ལོའི་བོད་ཟླ་བཅུ་བའི་ཚེས་ཉེར་ལྔ་ལ་པདྨ་
བྱང་ཆུབ་ཀྱིས་རྒྱ་ནག་པེ་ཅིན་ནས་སོ།།
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེ་ཅི་འདྲ
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་
221



རྩོམ་སྒྲིག་འགན་འཁུར་པ།
{།: # #F.
རྟ་མགྲིན་སྐྱབས།
] j:
༄༅།།སྨྱུང་གནས་ཀྱི་རྣམ་གཞག
རྩོམ་པ་པོ།
དཔེ་སྐྲུན་མཁན།
འགྲེམས་སྤེལ་མཁན།།
གནས་ཡུལ།
སྦྲག་སྲིད་ཨང་གྲངས།
ཁ་པར་ཨང་གྲངས།
བརྒྱུད་འཚོང་མཁན།།
པར་གཞིའི་སྒྲིག་ཐེངས།
པར་ཐེངས།
པདྨོ་བྱང་ཆུབ་
མི་རིགས་ངང་སྐྲུན་ཁང་།
མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
པེ་ཅིན་གྲོང་ཁྱེར་ཧོ་ཕིང་རི་བྱང་ལམ་ ཨང་ 14པ།
100013
01)----64227665
རྒྱལ་ཡོངས་ས་གནས་སོ་སོའི་ཞིན་ཧ་དཔེ་ཚོང་ཁང་།
2012ལོའི་ཟླ་12པར་པར་གཞི་དང་པོ་བསྒྲིགས།
2012ལོའི་ཟླ་12པར་པེ་ཅིན་ང་པར་ཐེངས་དང་པོ་བརྒྱབ།
850mm» 1168mm 1 32
0001-3000
7.5
སྒོར་20.00
དེབ་ཚད།
པར་གྲངས།།
པར་ཤོག
རིན་གོང་།
ISBN 978-7-105-12464-0/B • 569(བོང250)



图书在版编目(CIP)数据
藏传佛教八关斋戒:藏文班玛香曲著:一北京:
民族出版社,2012.12
| ISBN 978-7-105-12464-0
1.1藏…II. 1班… III. 1喇嘛宗斋戒-研究一
藏语 IV. DB946.6
中国版本图书馆 CIP 数据核字(2012)第263714号
[民族出版社出版发行
北京和平里北街13号 邮编100013)
http://www.e56.com.cn
河市华东印刷有限公司印刷
各地新华店经销
2012年12月第1版 2012年12月北京第1次印刷
开本:850mmX1168mm 132 印数: 0001-3000册
印张:7.5
定价:20.00 元
ISBN 978-7-105-12464.0/B'569(藏 250)
(编辑室电话:58130072 藏文发行科电话:64227665)



责任编辑:日正加
# # igi+: ] ཙྪ
༄༅། །སྨྱུང་གནས་ཀྱི་རྣམ་གཞག
པདྨ་བྱང་ཆུབ་ཀྱིས་བརྩམས།
ISBN 978-7-05-12464-0
མི་རིགས་དཔེ་སྐྲུན་ཁང་།
9l7871 0 52 46t of >
ཚོ} : 20.00U
